༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
ImageGroup:
11 KG528
Work:
LCCN:
W1KG518
p13705 (p-pz22)+
ISBN:
N:
19787542112958
Title:
ཚེར་མའི་ལམ་གྱི་ང་རོ
tsher ma'i lam gyi nga ro
Author:
me lce
n/a
Descriptor:
Original Publication:
n/a;n/a
Place:
Publisher:
|[lan kru'u]
kan su'u mi rigs dpe skrun khang
2008
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



བླ་དཔེ་ཚོགས།
མེ་ལྕེས་བརྩམས།
ཚེར་མའི་ལམ་གྱི་ང་རོ། །
ཀན་སུའུ་མི་རིགས་དཔེ་སྐྲུན་ཁང༌།



图书在版编目(CIP) 数据
穿越荆棘之路:藏文/交巴李加著,一兰州:甘肃民族
出版社,2008.1
(先锋随笔文从交巴李加)
| ISBN 978-7-5421-1295-8
I.穿…II. 交….随笔一作品集——中国当代一藏
V.1267.1
语
中国版本图书馆CIP数据核字(2008) 第013974号
书名:穿越荆棘之路
作者:交巴李加 著
责任编辑:旦知草益希措姆
封面设计:才让旺姆
出 版:甘肃民族出版社(730030 兰州市南滨河东路520号)
发 行:甘肃民族出版社发行部(730030 兰州市南滨河东路520号)
刷;兰州新华印刷厂
本:880毫米x1230毫米 1/32 印张:9.75 插页:2
数:200千
版 次:2008年3月第1版 2008年3月第1次印刷
数:1~2 000
号:ISBN 978-7-5421-1295-8
定 价:20.00元(民文)
出发 印开字版印书定
甘肃民族出版社图书若有破损,缺页或无文字现象,可直接与本社联系调换。
邮编:730030 地址:兰州市南滨河东路520号
电话:0931-8773261(编辑部 联系人:李青立 E-mail:LiLi295@sohu.com)
电话:0931-8773271(发行部联系人:葛慧 gsmzgehui3271@tom.com)
版权所有翻印必究



དཀར་ཆག
དཀར་ཆག
གཟུར་མེད་ཀྱི་འགན་འཁྲི། །
— ཤེས་ཡོན་ཅན་གྱི་འདམ་ག་གླེང་བ། .......................... (1)
སྒྱུ་རྩལ་གྱི་དགྲ་བོ།
— སྒྱུ་རྩལ་གྱི་ཆེད་དུ་སྒྱུ་རྩལ་བྱེད་དོ་ཟེར་བའི་ལྟ་ཚུལ་ལས་འཕྲོས་པ། ...
................. (12)
དྲང་གཏམ་བརྗོད་པའི་སྤོབས་པ།
——《བགྲོ་གླེང》ལེ་ཚན་དུ་ཁ་བརྡ་བྱས་པའི་སྒྲ་ཕབ་བཤུས་པ། ... (17)
དང་རྟེན་དང་སྐུར་འདེབས།
དྲ་ངོས་ཀྱི་དགེ་འདུན་ཆོས་འཕེལ་དང་དོན་གྲུབ་རྒྱལ་གྱི་སྐོར་གླེང་བ། །
...... (34)
དགེ་འདུན་ཆོས་འཕེལ་དང《གསར་འགྱུར་མེ་ལོང》........…….….. (57）
བཻཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
— དགེ་འདུན་ཆོས་འཕེལ་མཆོག་འཇིག་རྟེན་མི་ཡུལ་དང་ཞལ་གྱེས་རྗེས་ཕྱི་
རབས་པ་རྣམས་ཀྱིས་རིམ་བཞིན་ཁོང་གི་མཛད་དགོངས་རྒྱུས་ལོན་བྱུང་བའི་
ཟིན་ཐོ། །
...... （65）
2006ལོའི་དཔེ་ཀློག་དང་བྲིས་རྩོམ་སྐོར་གྱི་ཟིན་བྲིས་ཐོར་བུ། .....(84)
དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
—
1
-



ཚེར་མའི་ལམ་གྱི་ང་རོ།
—— 2006ལོའི་སྤྱི་ཚོགས་དང་རིག་གནས་སྣང་ཚུལ་སྐོར་གྱི་དཔྱད་བརྗོད།
... (92)
བསམ་བློའི་འགྲུལ་བཞུད་རིང་མོ།
— ང་རང་ཆེས་ཀློག་པར་སྤྲོ་བའི་དཔེ་དེབ་དག་ལས་ཁག་དང་པོ། ......
..... (118)
ཁྲོ་གཉེར་དང་འཛུམ་མདངས།
—ལུའུ་ཞུན་དང་ཧུའུ་ཧྲི་སྙིང་སྟོབས་ལས་འཕྲོས་པའི་གཏམ། •.......
............ (126)
ན་མཉམ་གྲོགས་པོ་ཞིག་ལ་བསྐུར་པའི་འཕྲིན་ཡིག ...…......... (144）
རྟོགས་སད • དགག་སྒྲུབ • རྒྱུ་འབྲས་བློ་མིག
——ནུབ་བྱང་མི་རིགས་སློབ་གྲྭ་ཆེན་མོའི་བོད་སྐད་ཡིག་རིག་གནས་སློབ་གླིང་
གི“རང་མོས་གླེང་སྟེགས”སྟེང་ནས་གཏམ་བཤད་པའི་སྒྲ་ཕབ་བཤུས་པ། ...
.......…..... (151)
ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན། །
ནུབ་བྱང་མི་རིགས་སློབ་ཆེན་ནས་གཏམ་བཤད་པའི་སྒྲ་ཕབ་བཤུས་པ།
•
•。。。。
。
。。
(187）
དཔའ་དར་རིང་མོ།
——དཔལ་དོན་གྲུབ་རྒྱལ་སྐུ་གཤེགས་ནས་ལོ་འཁོར20ལོན་པའི་དུས་དྲན་དུ།
..........(221)་
མཇུག་བྱང་། .........
• （304）
-
2
-



གཟུར་མེད་ཀྱི་འགན་འཁྲི།
གཟུར་མེད་ཀྱི་འགན་འཁྲི།
— ཤེས་ཡོན་ཅན་གྱི་འདམ་ག་གླེང་བ།
གཅིག
དུས་རབས་ཉེར་གཅིག་པར་བསླེབས་པ་ན་འུ་ཅག་ལ་རང་དབང་
ཤེས་ཡོན་ཅན་སྐོར་ཞིག་བྱུང་སྟེ། བོད་རང་གི་ལོ་རྒྱུས་དང་ཆོས་ལུགས།
སྤྱི་ཚོགས། བསམ་བློ། སློབ་གསོ། རྩོམ་རིག་སོགས་ཀྱི་ཐད་ལ་རང་
རྐྱ་འཕེར་བའི་ལྟ་ཚུལ་སྣ་ཚོགས་བརྗོད་པ་དང་དེ་འབྲེལ་གྱི་རིགས་གཞུང་
བགྲོ་གླེང་གི་ཁོར་ཡུག་ཅིག (ལྟོས་བཅས་ཀྱིས)ཀྱང་ངང་གིས་ཆགས་པ་རེད།
ལྟ་ཚུལ་གསར་པ་དེ་དག་གིས་བོད་ཀྱི་སྤྱི་ཚོགས་བཅོས་སྒྱུར་དང་བསམ་བློ་
བཅིངས་འགྲོལ། མི་ཚུལ་བསམ་བློ། སྨྲ་བརྗོད་རང་དབང༌། རྣམ་
མང་རིག་གནས་བཅས་ཀྱི་ཆ་ནས་འཛུགས་སྐྲུན་རང་བཞིན་གྱི་ལྟ་ཚུལ་གང་
མང་བརྗོད་ཡོད་པ་ནི་བསྙོན་དུ་མེད་པ་ཡིན། འདི་ནི་མི་རིགས་ཤིག་ལ་
མཚོན་ན་དཔལ་ཡོན་དར་ཞིང་སྤྱི་ཚོགས་འཕེལ་རྒྱས་འབྱུང་བའི་སྔ་ལྟས་
ཡིན་པ་དང༌། ས་ཞིང་ལ་ཆ་བཞག་ན་ཆར་ཆུ་ལྟ་བུ་དང་ལོ་ཏོག་ལ་ཆ་
བཞག་ན་ས་བོན་ལྟ་བུ་ཡིན་པ་རེད།
ཤེས་ཡོན་ཅན་གྱིས་དེང་གི་སྤྱི་ཚོགས་ཀྱི་ཁྲོད་དུ་གོ་གནས་གལ་ཆེན་
ཟིན་པ་དང་། ཁོང་ཚོ་སྤྱི་ཚོགས་ལ་ཧུར་བརྩོན་གྱིས་འཇུག་ཅིང་དགག་
1



ཚེར་མའི་ལམ་གྱི་ང་རོ།
སྒྲུབ་ཀྱི་སྤོབས་པས་ཕྱུག་པ་དང་། དྲང་བདེན་གྱི་ཕྱོགས་ནས་ལངས་པ།
སྤྱི་གཞུང་ལ་དོ་ཁུར་བྱེད་པ། སྒེར་ཚུགས་ཀྱི་མི་གཞི་ལྡན་པ། བསམ་བློ་
རང་དབང་ཡིན་པ། རྒྱུ་འབྲས་བློ་མིག་གསལ་བར་མ་ཟད། ད་དུང་
དངོས་ཡོད་དང་འཐབ་རྩོད་ཀྱིས་ནམ་ཡང་སྨག་རུམ་སྤྱི་ཚོགས་ཀྱི་ཁ་གཏད་
དུ་འགྲེང་སྟེ་མུན་སེལ་གྱི་འོད་སྣང་འཚོལ་བར་བྱེད། འདི་ནི་ད་གཟོད་
ཤེས་ཡོན་ཅན་གྱི་སྟོབས་ཤུགས་རེད་ལ། ཤེས་ཡོན་ཅན་རྣམས“འཕག་
འཚག”བྱེད་པའི་མཐར་ཐུག་གི་རིན་ཐང་ཡང་རེད། འདི་ལྟ་བུའི་ཤེས་
ཡོན་ཅན་ཡོད་པས་སྤྱི་ཚོགས་དེ་མང་གཙོ་དང་རང་དབང༌། འདྲ་མཉམ།
ཞི་བདེ་ངང་འཕེལ་རྒྱས་སུ་འགྲོ་བ་དང་། འདི་ལྟ་བུའི་ཤེས་ཡོན་ཅན་
ཡོད་པས་མི་བུའི་རིན་ཐང་དང་མི་བུའི་ཐོབ་ཐང༌། མི་བུའི་རྩིས་ཐང་
བཅས་ནི་མི་ཡུལ་གྱི་གཙུག་རྒྱན་དུ་འགྱུར་ངེས་རེད།
གཉིས།
ང་ཚོས་འདས་ཟིན་པའི་དུས་རབས་ཉི་ཤུ་པའི་ནང་གི་སྔོན་བྱོན་གྱི་
ཤེས་ཡོན་ཅན་རྣམས(དོན་དངོས་སུ་དུས་རབས་ཉི་ཤུ་པའི་ནང་དུ་དེང་རབས་ཀྱི་
ཤེས་ཡོན་ཅན་གྱི་མཚན་ཉིད་ཚང་བ་ནི་དགེ་འདུན་ཆོས་འཕེལ་དང་དོན་གྲུབ་རྒྱལ་
གཉིས་མ་གཏོགས་བྱུང་མེད）བརྒྱུད་ཡོང་བའི་ལམ་བུ་དག་ལ་ཕྱི་མིག་ ཅིག་
བལྟས་ན། ཁོང་ཚོའི་ལམ་བུ་ནི་ཀྱག་ཀྱོག་ལྡན་ལ་ཚེར་མས་ཁེངས་པའི་
ལམ་བུ་ཞིག་སྟེ། སྐབས་དེའི་ཁ་རུབ་ཀྱི་སྤྱི་ཚོགས་དང“ ཤེས་རྨོངས་ཀྱི་
ཡཁ
2
--



གཟུར་མེད་ཀྱི་འགན་འཁྲི།
གྲོག་ རོང” དེ་ རྨོངས་ འཐོམ་ གྱི་ དད་ པ་ དང༌། མི་ ཁ། ཟུར་ ཟ།
སྡིགས་དམོད། ཕྲག་དོག གནོད་སེམས། འབུར་འཇོམས་སོགས་
ཀྱི་རྡོ་འཇོང་གིས་ལམ་བུའི་སྲིད་ཞེང་ཀུན་ཏུ་ཡོངས་སུ་ཁེབས་འདུག་པ་
རེད། དེ་ལྟ་ནའང་གསར་གཏོད་ཀྱི་སྙིང་སྟོབས་རྡོག་ཕྲེས་སུ་ཁུར་ཏེ་ཁྲག་
དམར་འཛར་འཛར་གྱི་ངང་མདུན་ནས་མདུན་ཕྱོགས་སུ་བསྐྱོད། དགེ་
འདུན་ཆོས་འཕེལ་མཆོག་གིས་རང་མི་རིགས་ལ་ཞེན་པ་དཀར་པོའི་ངང་
ནས་མི་ཚུལ་ཤེས་ཡོན་ཅན(༡༥ བཙ #n 3E » +)གྱི་ལམ་བུ་གསར་དུ་བཏོད་པ་
དང༌། དོན་གྲུབ་རྒྱལ་ལགས་ཀྱིས“རང་གི་མགོ་བོ་མཐོན་པོ་དེ་གཞན་གྱི་
རྐང་འོག་ཏུ་མི་འཇོག”པའི་དམ་བཅའ་བརྟན་པོའི་ངང་ནས་རང་དབང་
ཤེས་ ཡོན་ ཅན（h &n 3R +)གྱི་ལམ་བུ་གསར་དུ་བཏོད་བྱུང་བ་ རེད།
ཁོང་རྣམ་པ་གཉིས་ཀྱིས་རང་གི་གཅེས་པའི་ཚེ་སྲོག་འབེན་དུ་བཞག་སྟེ་
བགྲོད་དཀའ་བའི་ལམ་བུ་གཉིས་བདམས་པ་དང་། རང་ཉིད་ཀྱི་མི་ཚེ་
དེའང་ རང་གིས་བདམས་པའི་ལམ་བུའི་སྟེང་དུ་ མཇུག་ རྫོགས་ པ་ རེད།
འདི་ནི་ཤེས་ཡོན་ཅན་ཞིག་གི་མི་ཚེའི་འདམ་གའམ་དམ་བཅའ་ཡིན་པ་
དང༌། ཡང་ན་འགན་འཁྲིའི་ཁུར་པོ་ཕྲག་ཏུ་བླངས་པའི་མི་གཞིའི་སྙིང་
སྟོབས་ཤིག་ཀྱང་ཡིན་པ་རེད། །
“དགེ་ཆོས་སྙིང་སྟོབས”དང“རང་གྲོལ་སྙིང་སྟོབས”གཉིས་ནི་ད་
ལྟའི་ཆར་འུ་ཅག་གིས་ངེས་པར་དུ་རྒྱུན་འཛིན་དང་དར་སྤེལ་གཏོང་དགོས་
ཤིང༌། སྲོལ་རྒྱུན་འདི་ནི་འུ་ཅག་གི་ཤེས་ཡོན་ཅན་གྱི་སྡེ་ལ་མཚོན་ན་ཤིན་
3
-



ཚེར་མའི་ལམ་གྱི་ང་རོ།
ཏུ་ནས་གལ་ཆེ་བ་ཡིན། ལྷག་པར་དུ་མི་སྤྱང་པོ་དང་སྒམ་པོ་རྣམས་བྲིན་
པའི་དུས་འདིར་སྙིང་སྟོབས་འདི་ལ་ཇི་འདྲའི་རིན་ཐང་ལྡན་ཨང་། ལོ་
འདི་འགའི་རིང་ལ་གསར་སྐྱེས་ན་གཞོན་ ཁ་ ཤས་ཀྱིས་ དགེ་འདུན་ཆོས་
འཕེལ་མཆོག་དང་དོན་གྲུབ་རྒྱལ་རྣམ་པ་གཉིས་ཀྱི་སྙིང་སྟོབས་དང་བསམ་
བློ། མི་གཞི་བཅས་ལ་ཞིབ་འཇུག་དང་དེ་དག་འདོན་སྤེལ་བྱེད་པ་ནི།
དུས་རབས་འདིའི་ནང་དུ་དེ་ལྟ་བུའི་སྙིང་སྟོབས་དང་མི་གཞི་ནི་རི་བོང་གི་
རྭ་དང་ཉིན་མོའི་སྐར་མ་བཞིན་དུ་དཀོན་པས་ཡིན་ཞིང༌། ཡང་གཅིག་
བཤད་ན་བོད་ཀྱི་སྤྱི་ཚོགས་འཕེལ་རྒྱས་དང་མི་ཚུལ་བསམ་བློའི་མ་ལག་
འཛུགས་སྐྲུན་བྱེད་པར་འདི་ལྟའི་ཤེས་ཡོན་ཅན་ཧ་ཅང་མཁོ་བས་རེད།
དུས་རབས་སྔོན་མའི་ལོ་རབས་དགུ་བཅུ་པ་དང་སྟོང་ལོ་གཉིས་པའི་
འགོ་འདི་ལ་བོད་དུ་རིག་གནས་ཀྱི་ལས་གཉེར་མཁན་མང་དུ་བྱུང་ཞིང་།
མི་དེ་རྣམས་ལ་དེ་འབྲེལ་གྱི་ཆོ་ལོའང་ སྣ་ ཚོགས་ བསྩལ་ཡོད་པ་ནི་ཆེད་
མཁས་པ་དང༌། ཞིབ་འཇུག་པ། སློབ་གསོ་པ། ལོ་ཙཱ་པ། སྐད་
སྦྱོར་པ། སྒྱུ་རྩལ་པ། བརྩམས་སྒྲུང་པ། སྙན་ངག་པ། དཔྱད་
བརྗོད་པ་སོགས་ལྟ་བུ་རེད། ཡིན་ནའང་གོང་དུ་བསྟན་པའི་བྱེ་བྲག་པ་
རེ་རེ་ཤེས་ཡོན་ཅན་དུ་བརྩི་རྒྱུ་ནི་དཀའ་ཙམ་གདའ་སྟེ། རྒྱུ་མཚན་ཅི་
ཡིས་ཤེ་ན། ཤེས་ཡོན་ཅན་ཞིག་ཡིན་ན་སྒེར་ཚུགས་ཀྱི་མི་གཞི་ལྡན་པ་
དང་རྒྱུ་འབྲས་བློ་མིག་གསལ་བ་སོགས་གོང་དུ་བརྗོད་ཟིན་པས་འདིར་རྒྱས་
སྤྲོས་ཀྱི་ངལ་བ་མ་བྱས་སོ། །
-
4
-



གཟུར་མེད་ཀྱི་འགན་འཁྲི།
གསུམ།
དུས་ཀྱི་འགྱུར་ལྡོག་དང་མི་རང་གི་གནས་བབ། འཚོ་བའི་ཕུགས་
བསམ། བསམ་པའི་འཁྱེར་སོ། དགའ་ཁ་འཁྱེར་ཕྱོགས་ སོགས་ ཀྱི་
དབང་གིས་འུ་ཅག་གི་རིག་གནས་པ་དག་གིས་རང་ལ་འཚམ་པའི་ལམ་བུ་
རེའང་བདམས་ཡོད་པ་རེད། དཔེར་ན། དུང་དཀར་བློ་བཟང་འཕྲིན་
ལས་ལགས་དང་ཆབ་སྤེལ་ཚེ་བརྟན་ཕུན་ཚོགས་སོགས་ཀྱིས་ལོ་རྒྱུས་ཞིབ་
འཇུག་གི་ལམ་བུ་བདམས་པ་དང་། མཁྱེན་རབ་འོད་གསལ་སོགས་ཀྱིས་
བརྡ་སྤྲོད་ཞིབ་འཇུག་གི་ལམ་བུ་བདམས་པ། དོར་ཞི་གདོང་དྲུག་སྙེམས་
བློ་སོགས་ཀྱིས་ནང་བསྟན་ལོ་ཙཱ་བྱེད་པའི་ལམ་བུ་བདམས་པ། འཇུ་སྐལ་
བཟང་དང་ལྗང་བུ། མཁས་གྲུབ་སོགས་ཀྱིས་ སྙན་ངག་གསར་རྩོམ་གྱི་
ལམ་བུ་བདམས་པ། ཚེ་རིང་དོན་གྲུབ་དང་སྟག་འབུམ་རྒྱལ། བཀྲ་ཤིས་
དཔལ་ ལྡན་ སོགས་ ཀྱིས་ བརྩམས་ སྒྲུང་ འབྲི་ བའི་ ལམ་ བུ་ བདམས་ པ།
ཞོགས་དུང་དང་ཉི་གཞོན། བྱང་སྐར། མེ་ལྕེ་སོགས་ཀྱིས་རིག་གནས་
དགག་སྒྲུབ་ཀྱི་ལམ་བུ་བདམས་པ། བདུད་ལྷ་རྒྱལ་སོགས་ཀྱིས་རྩོམ་རིག་
དཔྱད་བརྗོད་ཀྱི་ལམ་བུ་བདམས་པ། འབྲོང་བུ་ཚེ་རིང་རྡོ་རྗེ་སོགས་ཀྱིས་
ནུབ་ཕྱོགས་མཚན་ཉིད་རིག་ པའི ( ཁོས་ཤེར་རྟོགས་རིག་པ་ཞེས་འབོད་ཀྱིན་་
འདུག）ཞིབ་འཇུག་གི་ལམ་བུ་བདམས་པ། གཅོད་པ་དོན་གྲུབ་སོགས་
ཀྱིས་གེ་སར་ཞིབ་འཇུག་གི་ལམ་བུ་བདམས་པ་སོགས་ལྟ་བུ་རེད། གཞན་
-
5
-



ཚེར་མའི་ལམ་གྱི་ང་རོ།
ཡང་ལ་ལ་ཞིག་ནི་རིག་ཚན་གང་ལའང“ཞིབ་འཇུག”བྱེད་ཅིང་རྩོམ་ལུས་
གང་ལའང་འཇུག་པས་ཆེད་དུ་རིགས་འདིའོ་ཞེས་རྗོད་ཐབས་བྲལ། (དོན་
གྱིས་མི་འདིའི་རིགས་ལ་དོན་སྙིང་དང་ལྡན་པའི་འབྲས་བུ་ཞིག་ཡེ་ནས་སྟོན་རྒྱུ་མེད）
ཁོ་ཚོས་བདམས་པའི་ལམ་བུ་དེ་ལའང་སྤྱི་སྒེར་གཉིས་ཐད་ནས་མུ་
བཞི་ བརྩི་ ཆོག་ སྟེ། སྒེར་ ལ་ ཕན་ཞིང་སྤྱི་ལ་ གནོད་ པའི་ལམ་བུ་དང༌།
སྤྱི་ལ་ཕན་ཞིང་སྒེར་ལ་གནོད་པའི་ལམ་བུ། སྤྱི་སྒེར་གཉིས་ ཀར་ཕན་
པའི་ལམ་བུ། སྤྱི་སྒེར་གཉིས་ཀར་གནོད་པའི་ལམ་བུའོ། །འདིར་བརྗོད་
པའི་སྤྱི་ཞེས་པ་ནི་མི་རིགས་སམ་སྤྱི་གཞུང་ཞིག་ལ་གོ་བ་དང་། སྒེར་ཞེས་
པ་ནི་མི་རང་ཉིད་དམ་རང་ཁོ་ན་ལ་གོ་དགོས། དེས་ན་ལ་ལས་མི་སྒེར་གྱི་
ཁེ་ཕན་དང་རྙེད་གྲགས་སོགས་ཀྱི་དོན་དུ་སྒེར་ལ་ཕན་ཞིང་སྤྱི་ལ་གནོད་
པའི་ལམ་བུ་བདམས་པ་ཡིན་ལ། (“རང་ལ་བལྟ་བའི་མེ་ལོང”དུ་བལྟས་པ་བཞིན་
རང་ཉིད་ངོ་འཕྲོད་པར་གྱིས་དང་། རང་གིས་རང་ངོ་མ་ཟིན་ན་ཉིན་ཞིག་གཞན་
གྱིས་མིང་ནས་བཟུང་ཚེ་ཇི་འདྲའི་ངོ་ཚ་བ་ལ་ཡང) ལ་ལས་མི་རིགས་ཀྱི་མདུན་
ལམ་དང་སྤྱི་གཞུང་ལ་དོ་ཁུར་བྱེད་པའི་ཆེད་དུ་སྤྱི་ལ་ཕན་ཞིང་སྒེར་ལ་
གནོད་པའི་ལམ་བུ་བདམས་པ་ཡིན་ཏེ། དཔེར་ན། མི་ཚུལ་ཤེས་ཡོན་
ཅན་དང་རང་དབང་ཤེས་ཡོན་ཅན་རྣམས་ལྟ་བུའོ། །(མི་ཚུལ་ཤེས་ཡོན་ཅན་
དང་རང་དབང་ཤེས་ཡོན་ཅན་གཉིས་ཀྱི་སྲོལ་རྒྱུན་འུ་ཅག་ལ་ཡོད་ནའང་། ཡིད་
ཕམ་པ་ཞིག་ལ་ད་ལྟ་སྲོལ་ རྒྱུན་འདིའི་རྒྱུན་ཆད་དེ་མཐུད་ཐུབ་ཀྱིན་མི་འདུག）སྤྱི་
སྒེར་གཉིས་ཀར་ཕན་པའི་ལམ་བུ་འདེམ་མཁན་ནི། དཔེར་ན་ཞོགས་
—
6
-



གཟུར་མེད་ཀྱི་འགན་འཁྲི།
དུང་སོགས་ལྟ་བུ་ཡིན་ཞིང་ཁོ་ཚོས་རང་མི་རིགས་ཀྱི་གནས་བབ་ལ་རྐང་
བཙུགས་ ཏེ་ དཔྱོད་ ཤེས་ ལྡན་པའི་ངང་ནས་ ལོ་ རྒྱུས་ ལ་ ཕྱིར་ རྟོག་ དང་།
རིག་གནས་ལ་དགག་སྒྲུབ། སྤྱི་ཚོགས་ལ་ཧུར་བརྩོན་གྱིས་འཇུག་པའི་
དུས་མཚུངས་སུ། མི་རང་ཉིད་ལའང་རྣམ་ཤེས་ཚ་འདྲི་དང་སྐྱོན་མཚང་
གཤག་བཅོས། བག་ཆགས་དོང་སྤྲུག་སོགས་མི་རང་ཉིད་ནས་ ཅི་ལྟར་
འགོ་རྩོམ་དགོས་པའི་བླང་བྱ་ཡང་ཡང་འདོན་གྱི་ཡོད་པ་རེད། ཡང་སྤྱི་
སྒེར་གཉིས་ཀར་གནོད་པའི་ལམ་བུ་འདེམ་མཁན་ཡང་ཡོད་དེ། དཔེར་
ན། མི་རིགས་དང་རིག་གནས་ཀྱི་བླ་རྡུང་ཞིང་སྲོག་འཚོང་བའི་མི་རྣམས་
ལྟ་བུའོ། །
བཞི།
དུས་རབས་ཉི་ཤུ་པའི་ལོ་རབས་དགུ་བཅུ་པའི་དཀྱིལ་ནས་བཟུང་
བོད་ཀྱི་རིག་གནས་གར་སྟེགས་སྟེང་དུ་འཇུ་སྐལ་བཟང་ལགས་དང་ལྗང་བུ་
ལགས། དོར་ཞི་གདོང་དྲུག་སྙེམས་བློ་ལགས་བཅས་ལ་གདེང་འཇོག་
ཚད་མཐོན་པོ་བྱེད་ཀྱིན་ཡོད་པ་རེད། ཁོང་ཚོའི་གསར་རྩོམ་གྱི་གྲུབ་
འབྲས་དང་རིག་གནས་ཀྱི་དོན་སྙིང་ནི་གལ་ཆེན་ཡིན་པ་ནི་སྨོས་མ་དགོས།
ང་རང་ཉིད་ཀྱང་ཁོང་ཚོའི་བརྩམས་ཆོས་ལ་བལྟ་རྒྱུར་ཧ་ཅང་དགའ་པོ་
ཡོད། ཡིན་ནའང་ཁོང་ཚོ་ནི་སྤྱི་ལ་ཕན་ཞིང་སྒེར་ལ་གནོད་པའི་ལམ་བུ་
རུ་ཞུགས་མེད་ལ། སྤྱི་སྒེར་གཉིས་ཀར་ཕན་པའི་ལམ་བུ་རུ་དེ་བས་ཀྱང་
--- 7
=



ཚེར་མའི་ལམ་གྱི་ང་རོ།
ཞུགས་མེད་པ་རེད། ཁོང་ཚོའི་ཤེས་རབ་ཀྱི་སྤྱན་ཟུང་གིས་སྤྱི་ཚོགས་ཀྱི་
མུན་ནག་གི་གྲུ་ཟུར་རེ་རེ་མཐོང་ནའང་དེ་ལ་དོ་ཁུར་དང་ཧུར་བརྩོན་གྱིས་
མི་འཇུག་པར་གཡོལ་ ཅིང་གཟུར་བར་བྱེད། ཁོང་ཚོ་དངོས་ཡོད་ཀྱི་་་
གནད་དོན་གང་མང་ཞིག་ལ་འཕྲད་ཅིང་ཕྲག་ཏུ་ལེན་དགོས་ནའང་མི་སྨྲའི་
བརྟུལ་ཞུགས་འཛིན། ཁོང་ཚོའི་བརྩམས་ཆོས་ནི་ཤེར་རབ་ཀྱི་དཔལ་
གྱིས་བསྐྲུན་ཅིང་ཕུལ་དུ་བྱུང་ནའང་མི་སེར་གྱི་བདེ་སྡུག་ནི་ཐེད་ལ་བོར།
དེ་ བས་ ཁོང་ཚོ་ནི་ནམ་ཡང “ ལག་ པ་ ཕུ་རུང་དུ་བཏང༌ སྟེ་ཟུར་ནས་ལྟ་
མཁན”ཡིན་པ་ལས། སྙིང་ སྟོབས་ཆེན་པོས་སྤྱི་ཚོགས་ལ་དངོས་སུ་་་
འཇུག་མཁན་ནི་མ་ཡིན་ནོ། །
སྤྱི་ལ་ཕན་ཞིང་སྒེར་ལ་གནོད་པའི་ལམ་བུ་རུ་མི་འཇུག་པ་ དང༌།
ཡང་ན་སྤྱི་སྒེར་གཉིས་ཀར་ཕན་པའི་ལམ་བུ་གང་རུང་དུ་མི་འཇུག་པ་ནི་
དུས་རབས་འདིའི་ནད་རྟགས་གཙོ་བོ་རེད་ལ། ཤེས་ཡོན་ཅན་རྣམས་
ཀྱིས་རང་གི་མི་རིགས་དང་ལོ་རྒྱུས། སྤྱི་ཚོགས་བཅས་ལ་འགན་མ་ཁུར་
བའི་རྣམ་འགྱུར་ཞིག་ཀྱང་རེད། བྱ་སྤྱོད་འདི་དག་གི་ཤུགས་ནས་ཅི་ཞིག་
མཐོང་ཐུབ་ཅེ་ན། ཁོ་ཚོས“སྤྱི་ཚོགས་རྒྱུ་འབྲས”ཀྱི་འགན་མི་ཁུར་ལ།
ཁ་ནས་བཤད་པ་དང་ལག་ནས་སྒྲུབ་པ་གཉིས་གཞི་གཅིག་ལའང་མི་འབབ།
གཙོ་བོ་རང་བདེ་ན“སྐལ་མེད་སར་སྐེ་མི་སྲིང”ཞེས་པའི་འདོད་ཚུལ་དེ་
རེད། སྤྱི་ཚོགས་ལ་འགན་མི་ཁུར་ ཞིང་རྒྱུ་འབྲས་བློ་མིག་ལྡོངས་པའི་
མཁས་པ་དང་རྩོམ་མཁན་སོགས་ནི་འུ་ཅག་ལ་ཇི་ལྟར་མང་ཡང་དེ་ནི་སྙིང་
-
8
-



གཟུར་མེད་ཀྱི་འགན་འཁྲི།
རྗེ་བའི་མི་རིགས་འདིར་མཚོན་ན“ལྷག་མ”ཞིག་ཅི་ལ་མིན།
ད་ལྟ་རང་རེའི་ཤེས་ཡོན་ཅན་གྱི་སྡེ་ལ་མཚོན་ན། ལྗིད་ཏིག་ཏིག་
གི་འགན་འཁྲི་དེ་ཕྲག་ཏུ་ལེན་རྒྱུ་ཡིན་ནམ་ལེན་རྒྱུ་མིན་པ་དང་། ལོ་རྒྱུས་
ལ་འགན་ཁུར་བའི་སྐད་ཆ་འཆད་རྒྱུ་ཡིན་ནམ་འཆད་རྒྱུ་མིན་པ། བསམ་
བློའི་རྣོ་དབལ་ཚ་བའི་རྩོམ་ཡིག་འབྲི་རྒྱུ་ཡིན་ནམ་འབྲི་རྒྱུ་མིན་པ། སྤྱི་ལ་
ཕན་ཞིང་སྒེར་ལ་གནོད་པའི་ལམ་བུའམ་སྤྱི་སྒེར་གཉིས་ཀར་ཕན་པའི་ལམ་
བུ་འདེམ་རྒྱུ་ཡིན་ནམ་འདེམ་རྒྱུ་མིན་པ་སོགས་ཀྱི་འདམ་ག་ཆེན་པོ་ཞིག་ལ་
ཐུག་འདུག འདམ་ག་དེ་བྱེད་པར་སྙིང་སྟོབས་ཤིག་དང་སྤོབས་པ་ཞིག
རྒྱུ་འབྲས་ཤིག་དགོས་པས་ན་སྐབས་འདིར་ཁྱེད་ལ་མཚོན་ན་ཅི་ཞིག་འདམ་
ག་བྱེད་དམ། ཡང་ན་ཁྱེད་རང་ཤེས་ཡོན་ཅན་གྱི་ལམ་བུ་གང་གི་སྟེང་དུ་
གོམ་པ་སྤོའམ།
འུ་ཅག་གི་རིགས་གཞུང་བགྲོ་གླེང་དང་བསམ་བློའི་ཁོར་ཡུག་ནི་ད་
དུང་དེ་འདྲའི་ གཙང་ཡངས་ ཤིག་མིན་པས། དགག་སྒྲུབ་དང་སྐྱོན་་་་
བརྗོད་ ཀྱི་བགྱི་བ་ དོན་ དུ་ གཉེར་ རྒྱུ་ནི་ སླ་ མོ་ ཞིག་ གཏན་ནས་ མ་ ཡིན།
དགག་སྒྲུབ་དང་སྐྱོན་བརྗོད་ཀྱི་རྩོམ་ཡིག་བྲིས་པ་ཡིན་ན་གཞན་ལ་དུས་
རྒྱུན་ཕོག་ཐུག་གཏོང་སྲིད་པ་དང༌། ལྷག་པར་དུ་མིའི་མིང་ནས་བཟུང་
ཚེ་ཕ་རོལ་པོ་ལ་ཞེ་སྡང་དང་ཁོང་ཁྲོ་ ཡང་སློང་བར་བྱེད་ ཅིང༌ སྟབས་མ་
-
9
-



ཚེར་མའི་ལམ་གྱི་ང་རོ།
...འདིར།་
།
io
ལེགས་ན“དགྲ”རུ་ཡང་འཛིན་ལས་ཆེ། དེ་ལྟ་ནའང་བདག་གིས་མིང་
ནས་འཛིན་པའི་འབྲི་སྟངས་དེ་བདམས་པ་ནི། དགག་སྒྲུབ་བྱེད་ཡུལ་
གང་ཞིག་ཡིན་ཡང“མདུང་རྩེ”ནི་ལྟ་ཚུལ་དང་དོན་དག་ལ་གཏད་ཡོད་པ་
ལས་མི་སྒེར་ལ་གཏད་པ་ཞིག་གཏན་ནས་མིན། དེ་བས་ངའི་གྲོགས་པོ་
གང་མང་ཞིག་གིས་རྩོམ་ཡིག་ཏུ་ཕ་རོལ་པོའི་མིང་ནས་མ་བཟུང་ན་ལེགས་
ཚུལ་བརྗོད་མོད། འོན་ཀྱང་བདག་གིས་དེའི་ལན་དུ་ཁོ་བོ་ལ“སྤྱི་དགྲ”
མ་གཏོགས“སྒེར་དགྲ” མེད་པས་ང་ལ་ནོངས་འགྱོད་ཅི་ཡང་མེད་ཅེས་
བརྗོད་པ་ཡིན། ་
ཡང་གཅིག་བརྗོད་ན་མིང་ནས་མ་བཟུང་བར་དགག་སྒྲུབ་དང་སྐྱོན་
བརྗོད་བྱེད་པ་ནི་འགན་མ་ཁུར་བའི་རིགས་གཞུང་གཉེར་སྟངས་ཤིག་རེད་
ལ། རྣམ་འགྱུར་མི་དྲང་བའི་བྱེད་སྟངས་ཤིག་ཀྱང་རེད། གལ་ཏེ་སྐྱོན་
བརྗོད་ཡོད་ཚད་མི་ཆེ་གེ་མོ་དང་དོན་དག་ག་གེ་མོ་ཞེས་སྤྱི་བམ་ཙམ་ཞིག་
བརྗོད་པ་ཡིན་ན། “ས་སྟོང་ལ་བོའུ་སྟོང”དང་གཟུགས་བརྙན་གྱི་འབེན་
ལ་རྒྱག་པ་ལས་མ་འདས་པས། དེ་ལས་ཅི་ཡང་མ་བྲིས་པར་ཁ་ཁུ་སིམ་
པོར་བསྡད་ན་ལེགས་པ་རེད། དོན་དངོས་སུ་འུ་ཅག་སུ་ཞིག་ཡིན་ཡང་
དབང་གྲགས་མི་སྣ་ལ་དགག་སྒྲུབ་དང༌། “ ཚད་མའི་གསུང”ལ་དོགས་
སློང་བྱེད་ཆོག་ཆོག་ཡིན་ཞིང༌། མི་བུའི་ཐོབ་ཐང་དང་མི་བུའི་རྩིས་ཐང་
དེའང་བརྩོན་ལེན་བྱེད་ཆོག་ཆོག་ཅིག་ཡིན་པ་རེད། །
སླད་མར་དཀྱེལ་ཡངས་དང་རང་དབང་། འདྲ་མཉམ་དང་སྒེར་
ir
– 10 -



གཟུར་མེད་ཀྱི་འགན་འཁྲི།
ཚུགས་བཅས་ཀྱི་རིགས་གཞུང་བགྲོ་གླེང་གི་ཁོར་ཡུག་གཙང་ཡངས་ཤིག་
ཆགས་པའི་རེ་སྨོན་དང་བཅས་རྩོམ་ཡིག་འདིའི་མཇུག་བསྡུས་པའོ། །
2005ལོའི་ཟླ4པའི་ཚེས21=22ཉིན་ཟི་ལིང་དུ།
- 11 --



ཚེར་མའི་ལམ་གྱི་ང་རོ།
སྒྱུ་རྩལ་གྱི་དགྲ་བོ།
— སྒྱུ་རྩལ་གྱི་ཆེད་དུ་སྒྱུ་རྩལ་བྱེད་དོ་ཟེར་བའི་ལྟ་ཚུལ་ལས་འཕྲོས་པ།
སེམས་ལ་འགན་འཁྲི་མེད་པ་ན། སྒྱུ་རྩལ་ཞེས་པ་སྦྲུམ་དུ་མེད།
— ཝང་ཁའེ་ལིང་།
1
དེང་སང་འུ་ཅག་གི་རྩོམ་པ་པོ་མི་ཉུང་བ་ཞིག་གིས་ཟེར་དོན། ལོ་
ངོ་ཉི་ཤུ་ལྷག་གི་རིང་ལ་བོད་ཀྱི་དེང་རབས་རྩོམ་རིག་གིས་གྲུབ་འབྲས་ཆེན་
པོ་བླངས་ཤིང་། འཛམ་གླིང་རྩོམ་རིག་གི་རྗེས་ཀྱང་ཆོད་བཞིན་འདུག་
ཅེས་ རང་སྣང་སྐྱིད་པའི་འུར་སྒྲོག་གིན་ཡོད་ པ་རེད། དེས་ མི་ཚད་་་་
བརྩམས་ཆོས་སྐོར་ཞིག་རྒྱ་ཡིག་གམ་ཐ་ན་ཕྱི་གླིང་གི་ཡི་གེ་སྟེ་དབྱིན་ཇིའི་ཡི་
གེ་དང་། ཧྥ་རན་སིའི་ཡི་གེ འཇར་མན་གྱི་ཡི་གེ་སོགས་སུའང་བསྒྱུར་
འདུག་ཅེས་ངོམ་ སོ་ཡང་ཡང་བྱེད་ཀྱིན་མཆིས་མོད། ངས་བལྟས་ན།
《 སྦྲང་ཆར》སོགས་ཀྱི་དུས་དེབ་རེ་འགའི་སྟེང་སྤེལ་པའི་བརྩམས་ཆོས་རེ་
གཉིས་དང་། སྒྲུང་རིང་སྒྲུང་འབྲིང་ཁ་ཤས་ཡོད་པས་འཛམ་གླིང་རྩོམ་
རིག་གི་རྗེས་ཆོད་པ་ཡིན་ན་དེ་ནི་འཛམ་གླིང་རྩོམ་རིག་གི་ཆུ་ཚད་ལ་དམའ་
1) ཝང་ཁའེ་ཡིང་། (EF%8,1969-)ཀྲུང་གོའི་ན་གཞོན་རྩོམ་མཁན་དང་། རྩོམ་རིག་དཔྱད་བརྗོད་མཁན།
བརྩམས་ཆོས《 སེམས་ཀྱི་རང་སྐྱོང》དང《རྟུལ་ཕོད་ཅན་གྱི་བསམ་པའི་རྗེས་སུ་འབྲངས་པ》སོགས་འདུག
- 12 -



སྒྱུ་རྩལ་གྱི་དགྲ་བོ།
ཕབ་པ་ཁོ་ནར་ཟད། དྲང་མོར་བཤད་ན། འུ་ཅག“ རང་ཡུལ་རང་ལ་
རྒྱུས་ཡོད”(དགེ་ཆོས་ཀྱི་ཚིག)པས་དེ་འདྲའི་རྫུན་ལབ་དགོས་དོན་མི་འདུག་
ཨང་། །
ད་ལྟའི་འུ་ཅག་གི་རྩོམ་རིག་གི་གནས་བབ་འདི་ལ་གཞིགས་ཚེ། འུ་
ཅག་ལ་འཛམ་གླིང་རྩོམ་རིག་གི་ཆུ་ཚད་དང་མཉམ་པའི་བརྩམས་ཆོས་ཤིག་
འབྱུང་རྒྱུ་ནི་ཉིན་མོའི་སྐར་མ་ལྟ་བུ་དང་མོ་གཤམ་གྱི་བུའི་དཔེ་རེད། རྒྱུ་
མཚན་ཅིའི་ཕྱིར་ཞེ་ན། འུ་ ཅག་གི་རྩོམ་པ་པོ་རྣམས་ལ་འགན་འཁྲིའི་
འདུ་ཤེས་དང་གདུང་སེམས་ཆེན་པོ། རྒྱུ་འབྲས་བློ་མིག་ སོགས་ རྩོམ་
མཁན་ཞིག་ལ་ངེས་པར་དུ་ཚང་དགོས་པའི་ཆ་རྐྱེན་དག་ཡེ་ནས་མེད་པས་
འུ་ཅག་གི་མི་ཕལ་མོ་ཆེ་ཡིས་བོད་པ་ཚོ་ནི“གོམ་པ་སྤོ་ཤེས་ན་བྲོ་གར་
འཁྲབ་ཤེས་ལ། སྐད་ཆ་བཤད་ཤེས་ན་གླུ་དབྱངས་ལེན་ཤེས”ཟེར། ད་
ལྟ་གོང་གི“ཡོན་ཏན”འདི་གཉིས་ཀྱི་སྟེང་ལ་ད་དུང་ཤེས་པ་གཅིག་ཁ་སྣོན་
བྱེད་ཆོག་སྟེ། དེ་ནི“ཀ་ཁ་འདོན་ཤེས་ན་སྙན་ངག་འབྲི་ཤེས”ཞེས་པ་དེ་
རེད། དེང་གི་ཆར་སློབ་འབྲིང་སློབ་མས་སྙན་ངག་འབྲི་ལ། སློབ་ཆེན་
པ་ ཡིས་ ཀྱང༌ སྙན་ ངག་ འབྲི། རབ་ བྱུང་ པ་ ཡིས་ སྙན་ ངག་ འབྲི་ ལ།
མཁས་པ་རྣམས་ཀྱིས་ཀྱང་སྙན་ངག་འབྲི། སྙན་ངག་ལ་འཇུག་མཁན་ཧ་
ཅང་ མང་ཞིང་སྙན་ངག་གི “བསྟན་པ”ཤིན་ ཏུ་དར་བ་འདིས་ ཅི་ ཞིག་་་་
– 13 -



ཚེར་མའི་ལམ་གྱི་ང་རོ།
གསལ་བཤད་བྱས་ཡོད་དམ།
འུ་ཅག་གི་རྩོམ་རིག་ལ་འཇུག་མཁན་གང་མང་ཞིག་གིས“སྒྱུ་རྩལ་གྱི་
555 84 85K” “xx358TIN”55“xx85
མཐའ”སོགས་ཀྱི་དར་ཆ་དགུང་ལ་ཕྱར་ཏེ་མི་ཚེའི་འདུན་མ་རྩོམ་རིག་ལ་
བཅོལ་བ་དང་། རྩོམ་རིག་ནི “ ནོར་བུ་དགོས་འདོད་དཔུང་འཇོམས”
ཤིག་ ཏུ་མཐོང་ནས་དེ་ལས་ཟས་དགོས་ན་ཟས་དང་གོས་དགོས་ན་གོས་
སྟེར་བ་ལྟ་བུར་ངོས་འཛིན་གྱིན་འདུག རྩོམ་རིག་གི་མཛེས་སྡུག་ལ་རབ་
ཏུ་དུངས་ཤིང་། སྒྱུ་རྩལ་གྱི་བསླུ་བྲིད་ལ་ཤིན་ཏུ་ཞེན་ཆགས་ཆེ་བ་འདིས་
ཅི་ཞིག་གསལ་བཤད་བྱས་ཡོད་དམ།
སྙན་ངག་འབྲི་མཁན་ཀུན་གྱི་སེམས་ཁོང་དུ་དགའ་སྐྱོ་ཆགས་སྡང་གི་
ཚོར་ པ་སྐྱེན་པོ་ཞིག་ཡོད་ལས་ཆེ་ནའང་། འུ་ཅག་གི་རྗེས་ལུས་ ཀྱི་སྤྱི་
ཚོགས་དང་ཉམ་ཐག་པའི་མི་སེར། དཀའ་སྡུག་གི་འཚོ་བ་སོགས་མཐོང་
ཚེ། ད་དུང་སྙན་ངག་ཐན་ཐུན་རེ་བྲིས་ཏེ་སྡོད་པ་ནི་ངོ་ཚ་ཞིག་མ་ཡིན་
ནམ། །
རྩོམ་རིག་ལ་འཇུག་མཁན་ཀུན་གྱིས་སྒྱུ་རྩལ་གྱི་ཆེད་དུ་སྒྱུ་རྩལ་བྱེད་
དོ་ཞེས་ མཛེས་སྡུག་གི་བསླུ་བྲིད་ཅིག་ལ་ཁ་གཡར་ཆོག་ནའང༌། མི་་་
རིགས་འདིའི་དཀའ་སྡུག་དང་། བཀྲེས་སྐོམ། ནད་ཡམས། བླུན་
རྨོངས་སོགས་ལ་ཁ་ཡ་མི་བྱེད་པའམ་གདུང་སེམས་མ་སྐྱེས་ན། དེ་ནི་
དངོས་ཡོད་ལ་གཡོལ་བ་དང་འགན་འཁྲི་ལ་གཟུར་བའི་རྣམ་འགྱུར་ཞིག་
- 14 -



སྒྱུ་རྩལ་གྱི་དགྲ་བོ།
ཡིན་པས་དོན་གྱིས་ཁོ་ཚོ་ནི་སྒྱུ་རྩལ་གྱི་དགྲ་བོ་རེད། །
མཛེས་གཙོ་རིང་ལུགས(HE & # ༤)ཀྱི་སེང་རས་ཀྱིས་དཔྱོད་ཤེས་ཀྱི་
མིག་ཟུང་སྒྲིབ་པར་བྱེད་ཅིང༌། སྒྱུ་རྩལ་རྣལ་མའི་རྫུན་གཏམ་གྱིས་དངོས་
ཡོད་ཀྱི་བདེན་དོན་སྦས་པར་བྱེད་པ་རེད། ཨུ་རུ་སུའི་རྩོམ་མཁན་ཆེན་
མོ་ཐོལ་ སི་ཏོའེ“ལགས་ཀྱིས། མཛེས་གཙོ་རིང་ལུགས་དང་སྒྱུ་རྩལ་ གྱི་
ཆེད་དུ་སྒྱུ་རྩལ་བྱེད་པ་ཡོད་ཚད་ནི་བདེ་ཐང་མ་ཡིན་ལ་ ཉེན་ ཁའང་ཆེ།
དེ་ནི་དོན་སྙིང་གིས་ སྟོངས་ པའི་ ཡི་ གེའི་རོལ་རྩེད་ཁོ་ན་ཙམ་མོ་ཞེས་་་་་
གསུངས། འུ་ཅག་ནི་ཏག་ཏག་ཐོལ་སི་ཏོའེ་ཡིས་གསུངས་པའི་ཉེན་ཁ་
འདི་ལ་ཐུག་འདུག་པ་རེད། གལ་ཏེ་ཉེན་ཁ་འདི་ལས་གྲོལ་བ་དང་ཡང་
ན་སྒྱུ་རྩལ་ གྱི་བསླུ་བྲིད་ དེ་ལས་ ཐར་དགོས་ན། ངེས་ པར་ དུ་ བོད་ཀྱི་
དངོས་ཡོད་སྤྱི་ཚོགས་ལ་གདོང་གཏོད་དགོས་ཤིང༌། ལོ་རྒྱུས་དང་རིག་
གནས། དུས་རབས་དང་དངོས་ཡོད་བཅས་ཀྱིས་ བསྩལ་ པའི་ འགན་་
འཁྲི་རླབས་པོ་ཆེ་དེ་ཕྲག་ཏུ་ལེན་དགོས་པ་ཡིན་ནོ། ། །
རྒྱའི་ན་གཞོན་རྩོམ་རིག་དཔྱད་བརྗོད་མཁན་ཧོ་ཞུང་ཧྥེ༄༅ལགས་ན་
རེ། (རྩོམ་རིག་གི）ཐབས་རྩལ་ནི་ཇི་ལྟར་ཁྱད་དུ་འཕགས་ན། རྫུན་
D ཐོལ་ སི་ཏོའེ། (L. Tolstoy, fEs Wi ,1828-1910) ཨུ་རུ་སུའི་རྩོམ་མཁན། བརྩམས་ཆོས《དམག་
འཁྲུག་དང་ཞི་བདེ 》སོགས་འདུག
2 ཧོ་ཞུང་ཧྥེ། (g g=༦ ,1968-)ཀྲུང་གོའི་ན་གཞོན་མཁས་པ་དང༌། རྩོམ་རིག་དཔྱད་བརྗོད་མཁན། དཔེ་
སྐྲུན་མཁན། བོརྩམས་ཆོས《ཡ་ཧུ་དཱ་པའི་ཁྱིམ་ཚང་སློབ་གསོའི་ཤེས་རབ》སོགས་འདུག
- 15 -



ཚེར་མའི་ལམ་གྱི་ང་རོ།
གཏམ་དེ་ལྟར་དུ་གབ་སྦས་བྱེད་པ་དང་། འཚོ་བ་དངོས་དང་དེ་ལྟར་དུ་
ཐག་རིང་བར་མ་ཟད། རྩོམ་རིག་གི་སྙིང་སྟོབས་དང་ཡང་དེ་ལྟར་དུ་
རྒྱང་རིང་བ་རེད་ཅེས་བསྟན། གོང་གི་ཐོལ་སི་ཏོའེ་ལགས་དང་ཧོ་ཞུང་
ཧྥེ་ལགས་ཀྱི་སྐད་ཆ་འདི་དག་ལ་བསམ་གཞིག་གནད་དུ་སྨིན་པ་ཞིག་
གཏོང་ཐུབ་ཚེ། ཀློག་པ་པོ་རྣམས་ཀྱིས་ཁོ་བོའི་རྩོམ་ཐུང་འདིའི་ཁ་བྱང་
ལ་སྒྱུ་རྩལ་གྱི་དགྲ་བོ་ཞེས་འདོགས་པའི་དགོས་པ་དང་དམིགས་ཡུལ་ཡང་
ཞོར་ལ་རྟོགས་འོང་གི་རེད།
2005ལོའི་ཟླ4པའི་ཚེས27ཉིན་ཟི་ལིང་དུ།
- 16 -



དྲང་གཏམ་བརྗོད་པའི་སྤོབས་པ།
-
-
-
-
--
དྲང་གཏམ་བརྗོད་པའི་སྤོབས་པ།
——《བགྲོ་གླེང》ལེ་ཚན་དུ་ཁ་བརྡ་བྱས་པའི་སྒྲ་ཕབ་བཤུས་པ།
དུས་ཚོད། 2005ལོའི་ཟླ9པའི་ཚེས28ཉིན།
ས་གནས། མཚོ་སྔོན་མི་དམངས་ཀུན་ཁྱབ་རླུང་འཕྲིན་ལས་ཁུངས།
མི་སྣ། མེ་ལྕེ།
མགོ་འཛིན་པ། པད་མ་རིག་འཛིན།
མགོ་འཛིན་པ། ཉན་མཁན་ལྷན་རྒྱས་རྣམ་པ། ཁྱེད་རྣམ་པ་བདེ་མོ་
ཡིན་ནམ། ད་ལྟ་ཁྱེད་ཚོས་ཉན་བཞིན་པ་ནི་མཚོ་སྔོན་མི་དམངས་ཀུན་ཁྱབ་
རླུང་འཕྲིན་ལས་ཁུངས་ཀྱི《 བགྲོ་གླེང》ལེ་ཚན་ཡིན། ང་ནི་ལེ་ཚན་འདིའི་
མགོ་འཛིན་པ་པད་མ་རིག་འཛིན་ཡིན། ཐེངས་འདིའི《 བགྲོ་གླེང》ལེ་
ཚན་གྱི་ནང་དུ་གདན་འདྲེན་ཞུས་པའི་སྐུ་མགྲོན་ནི《 མཚོ་སྔོན་བོད་ཡིག་
གསར་འགྱུར》ཁང་གི་སྐུ་ཞབས་ གཅོད་པ་ཀླུ་རྒྱལ་ལགས་ཡིན། ཁོའི་
སྨྱུག་མིང་ལ་མེ་ལྕེ་ཟེར། ཡ—སྐུ་ཞབས་མེ་ལྕེ་ལགས། ཁྱེད་བདེ་མོ་
ཡིན་ནམ།
མེ་ལྕེ། ང་བདེ་མོ་ཡིན། མགོ་འཛིན་པ་ཁྱེད་རང་བདེ་མོ་ཡིན་ནམ།
མགོ་འཛིན་པ། བདེ་མོ་ཡིན། དེ་རིང་ངེད་གཉིས་ཀྱི་གླེང་བྱ་གཙོ་
བོ་ནི་ན་ནིང་དོ་ཚིགས་ལ་བོད་ཀྱི་དཔྱད་བརྗོད་འབྲི་མཁན་ལ་ལ་ཞིག་གིས་
– 17



ཚེར་མའི་ལམ་གྱི་ང་རོ།
རྩོམ་པ་པོ་ཆེ་གེ་མོས་བྲིས་པའི་བརྩམས་ཆོས་ལ་དཔྱད་བརྗོད་སྤེལ་བའི་
སྐབས་སུ། བརྩམས་ཆོས་ལ་དཔྱད་པ་མི་གཏོང་བར་རྩོམ་པ་པོ་ལ་མི་
གཞི་དམའ་འབེབ་བྱེད་པ་དང་། ཡང་ན་ཟུར་ཟ་བྱེད་པ། ཡང་ན་ཁྱད་
གསོད་གཏོང་བ་སོགས་ཀྱི་སྣང་ཚུལ་བྱུང་དང་འབྱུང་གི་འདུག ཁྱེད་
རང་ཉིད་གཞོན་སྐྱེས་དཔྱད་བརྗོད་པ་ཞིག་ཡིན་པའི་ཆ་ནས་འདིར་ཁྱེད་ལ་
འདྲི་འདོད་པ་ནི། ཁྱེད་ཀྱིས་བལྟས་ན་རྩོམ་རིག་དཔྱད་བརྗོད་པ་ཞིག་ལ་
འཛོམས་དགོས་པའི་ཆ་རྐྱེན་ནི་ཅི་ཞིག་རེད། ་
མེ་ལྕེ། དཔྱད་བརྗོད་པ་ཞིག་ལ་མཚོན་ན། ཐོག་མར་རྒྱུ་འབྲས་བློ་
མིག་གསལ་པོ་ཞིག་ཡོད་དགོས་པ་དང་། དུས་མཚུངས་སུ་དགག་སྒྲུབ་ཀྱི་
སྙིང་ སྟོབས་ ལྡན་ པ་ དང༌ དྲང༌ གཏམ་ བརྗོད་ པའི་ སྤོབས་ པ་ མངའ་ བ།
བསམ་བློ་རང་དབང་ཡིན་པ། སྒེར་ཚུགས་ཀྱི་མི་གཞི་ལྡན་པ་ཞིག་ཅི་
ནས་ཀྱང་ཡིན་དགོས་གི གོང་གི་ཆ་རྐྱེན་འདི་དག་འཛོམས་ཚེ་ད་གཟོད་
ཕུལ་བྱུང་གི་དཔྱད་བརྗོད་པ་ཞིག་ཏུ་བརྩི་ཆོག་ཆོག་རེད་སྙམ་གི
མགོ་འཛིན་པ། ཁྱེད་ཀྱིས2004ལོའི《 ཤར་དུང་རི》དུས་དེབ་སྟེང་ན་
《བདེན་པའི་རང་སྒྲ》ཞེས་པའི་རྩོམ་ཡིག་ཅིག་བྲིས་འདུག རྩོམ་ཡིག་དེ་
རུ་ཁྱེད་ཀྱིས་དེང་གི་མི་གཞི་དམའ་འབེབ་དང༌། མི་གཞི་ ཁྱད་གསོད་
བྱེད་པའི་རིག་གནས་སྣང་ཚུལ་དེ་ལ་དགག་སྒྲུབ་བྱས་ཡོད་གི ཁྱེད་ཀྱིས་
བལྟས་ན་མི་གཞི་དམའ་འབེབ་སོགས་བྱེད་པའི་རིག་གནས་སྣང་ཚུལ་འདི་
ལ་ཕྱི་ནང་གི་རྒྱུ་རྐྱེན་གང་ཞིག་འདུག་གམ།
– 18 -



དྲང་གཏམ་བརྗོད་པའི་སྤོབས་པ།
-
མེ་ལྕེ། འུ་ཅག་གི་མཁས་པ་རྣམས་ལ་ཕན་ཚུན་བར་མི་གཞི་དམའ་
འབེབ་དང་ཁྱད་གསོད་བྱེད་པའི་སྲོལ་རྒྱུན་ཡོད་གི་སྙམ། ཁོ་བོས་བྲིས་
པའི《 བདེན་པའི་རང་སྒྲ》རུ་བརྗོད་ཡོད་པ་ལྟར། ཉེ་རབས་ཀྱི་མཁས་
དབང་ རྗེ་བཙུན་ཤེས་རབ་རྒྱ་མཚོ་ལགས་དང་ཡོངས་འཛིན་བློ་བཟང་་་་
དཔལ་ལྡན་ལགས་གཉིས་ཀྱིས་རིགས་གཞུང་བརྩད་པའི་མཐའ་མར་་་་་
རིགས་རུས་ ཡག་བཙོག་བཤད་ཅིང་མི་ གཞི་ དམའ་ འབེབ་བྱས་ པ་ དང་།
ནུབ་བྱང་མི་རིགས་སློབ་གྲྭ་ཆེན་མོའི་དགེ་རྒན་ཆེན་མོ་དོར་ཞི་ལགས་ཀྱིས་
རིག་པའི་དཔའ་བོ་དགེ་འདུན་ཆོས་འཕེལ་མཆོག་ལ་མི་གཞི་དམའ་འབེབ་
བྱས་པ། དེ་ནས་ལྡོང་ཡོན་ཏན་རྒྱ་ མཚོ་ལགས་ཀྱིས་དེང་སང་གི་་་་
གཞོན་བསམ་བློ་པ་དང་རྟོགས་སད་པ་སྐོར་ཞིག་ལ་མི་གཞི་དམའ་འབེབ་
དང་ཁྱད་གསོད་བྱས་པའི་དཔེ་འདི་ལྟ་བུ་ཡོད་གི དེའི་རྐྱེན་གྱིས་ཕན་
ཚུན་བར་མི་གཞི་དམའ་འབེབ་བྱེད་པའི་སྲོལ་རྒྱུན་འདི་ཤིན་ཏུ་མི་བཟང་
བ་རེད། ངས་བལྟས་ན་ད་ལྟ་འུ་ཅག་གིས་སྲོལ་རྒྱུན་འདིའི་རིགས་ཀྱི་
རྒྱུན་བཅད་ན་ལེགས་པར་སྙམ། མི་གཞི་དམའ་འབེབ་བྱེད་མཁན་གྱི་མི་
དེར་མཚོན་ནའང་། ཕ་རོལ་པོ་ལ་མི་གཞི་དམའ་འབེབ་བྱེད་པ་དང༌།
ཡང་ན་མི་གཞི་ཁྱད་གསོད་གཏོང་བ། ཡང་ན་འཕྱ་སྨོད་མཚང་འབྲུ་ཞིག་
བྱས་པ་ཡིན་ན་ཁོ་ཚོ་ལ་ཡིད་ཚིམ་ཞིང་སྙིང་བདེ་བའི་ཚོར་པ་ཞིག་སྦྱིན་གྱི་
ཡོད་ པ་ འདྲ། ངས་བལྟས་ ན་ དེ་ ནི་ སེམས་ ཁམས་ ཀྱི་ ནད་ ཅིག་ རེད།
ཡང་གཅིག་བཤད་ན། སྨྱོས་མ་ཡིན་གྱི་ནད་ཅིག་རེད་སྙམ་གི
- 19 -



ཚེར་མའི་ལམ་གྱི་ང་རོ།
བ
མགོ་འཛིན་པ། རེད། རེད། དེང་སང་བོད་ཀྱི་རྩོམ་སྟེགས་སྟེང་
ན་གོང་གི་གནས་ཚུལ་འདི་ལྟ་བུ་མང་པོ་འབྱུང་བཞིན་མཆིས། དཔེར་ན། །
རྩོམ་ པ་ པོ་ ཆེ་ གེ་ མོས་ བྲིས་ པའི་ བརྩམས་ ཆོས་ ཇི་ འདྲ་ བཟང༌ ནའང་།
རྩོམ་པ་པོ་བློར་མ་བབས་ཚེ་བརྩམས་ཆོས་དེའང་ལེགས་པོར་མི་བརྩི་བར་
མ་ཟད། ད་དུང་བརྩམས་ཆོས་ལོགས་སུ་བསྐྱུར་ཏེ་མི་དེ་ལ་དགག་པ་
རྒྱག་པ་དང༌། ཡང་ན་མི་གཞི་དམའ་འབེབ་དང་ཁྱད་གསོད་སོགས་བྱེད་
ཀྱིན་འདུག སྤྱིར་ཡིན་ན་བརྩམས་ཆོས་དེ་ལ་དཔྱད་པ་གཏོང་བ་ལས་
རྩོམ་པ་པོ་ལ་མི་གཞི་དམའ་འབེབ་བྱེད་པ་ནི་མི་འགྲིག་གི་སྙམ། ཁྱེད་
ཀྱིས་བལྟས་ན་ཅི་འདྲ་རེད།
མེ་ལྕེ། དེ་འདྲ་རང་རེད། རིགས་གཞུང་བསམ་བློའི་སྐོར་བགྲོ་
གླེང་བྱེད་པའམ་རྩོད་གླེང་བྱེད་པ་དང༌། ཡང་ན་རྩོམ་རིག་བརྩམས་ཆོས་
ཤིག་ལ་དཔྱད་པ་གཏོང་བའི་སྐབས་སུ། མི་ཕན་ཚུན་བར་བརྩི་བཀུར་
དང་དཀྱེལ་ཡངས་བྱེད་དགོས་པ་མ་གཏོགས། དེ་ལས་འཕྲོས་ཏེ་མི་གཞི་
དམའ་འབེབ་དང་མི་གཞི་ཁྱད་གསོད་བྱས་ན་ག་ལ་འགྲིག དེ་ཙམ་གྱིས་
གནད་དོན་ཡང་ ཐག་གཅོད་བྱེད་མི་ཐུབ་གི དེར་བརྟེན། འུ་ཅག་
གིས་བྱ་བ་ཅི་ཞིག་སྒྲུབ་ན་ནམ་ཡང་རྩ་བ་བོར་ནས་ཡལ་གར་འཇུས་འདུག་
པའི་ཚོར་པ་ཞིག་སྟེར་གི ད་ཁྱོད་ཀྱིས་ང་ལ་མི་གཞི་དམའ་འབེབ་བྱས།
ངས་ཁོ་ལ་མི་གཞི་ཁྱད་གསོད་བཏང་། ཁོས་ཀྱང་མི་གཞན་ཞིག་ལ་མི་
གཞི་དམའ་འབེབ་བྱེད་པ་འདི་ནི་རིག་གནས་ཀྱི་བཙོག་པ་འཁོར་རྒྱུག་རེད།
20 –



དྲང་གཏམ་བརྗོད་པའི་སྤོབས་པ།
༣༠་
བཙོག་པ་འཁོར་ རྒྱུག་འདི་གཙང་སེལ་མ་བྱས་ན་འུ་ ཅག་ གི་རིག་གནས་
བགྲོ་གླེང་གི་ ཁོར་ཡུག་དེ་ནམ་ཡང་གཙང་ཡངས་ཤིག་མི་ཆགས་པར་མ་
ཟད། ལམ་གསར་པ་ཞིག་ནམ་ཡང་རྙེད་ཐུབ་རྒྱུ་མ་རེད་འདོད་གི དེ་
བས་འུ་ ཅག་ལ་ རང་དབང་དང་དཀྱེལ་ཡངས། འདྲ་མཉམ། སྒེར་
ཚུགས་དང་ལྡན་པའི་རིགས་གཞུང་བགྲོ་གླེང་གི་ཁོར་ཡུག་གཙང་ཡངས་
ཤིག་ནམ་ཡང་ཆགས་ཐབས་བྲལ་བ་རེད། །
དེང་སང་བོད་ཀྱི་མི་ཆོས་རིག་གནས་ཟེར་ནའང་འདྲ། རིག་་་་
གནས་གསར་པ་ཟེར་ནའང་འདྲ། དེའི་མ་ལག་གསར་པ་ཞིག་འཛུགས་
སྐྲུན་བྱེད་པའི་གོ་རིམ་ཁྲོད་དུ། གོང་དུ་གླེང་ཟིན་པའི་ཕན་ཚུན་བར་མི་
གཞི་དམའ་འབེབ་དང་ཟུར་ཟ། ཁྱད་གསོད་བཅས་བྱེད་པའི་སྲོལ་རྒྱུན་
ནམ་བག་ཆགས་རྙིང་པའི་རྒྱུན་འདི་གཅོད་པའམ་ཡང་ན་རིགས་འདིའི་
མཇུག་རྫོགས་ན་ལེགས་པོ་འདུག་སྙམ། །
མགོ་འཛིན་པ། “མཁས་བརྒྱ་འགྲན་གླེང་དང་མེ་ཏོག་མཉམ་བཞད”
ཀྱི་སྒོ་ནས་རིགས་གཞུང་བགྲོ་གླེང་བྱེད་རྒྱུ་ནི་ཧ་ཅང་གལ་ཆེན་ཞིག་རེད།
རྩོམ་པ་ པོ་ཞིག་གི་བརྩམས་ཆོས་དང་དཔྱད་ བརྗོད་ པ་ ཞིག་ གི་ ལྟ་ ཚུལ་་་
བཟང་མིན་དེ་གཙོ་ བོ་ལོ་ རྒྱུས་ཀྱི་ཆུ་རྒྱུན་རིང་མོའི་ཁྲོད་ནས་བརྡར་ཤ་
གཅོད་རྒྱུ་ཞིག་དང་། ཡང་ན་དུས་ཀྱི་བྱེད་པོས་བདེན་ཁ་སྟེར་རྒྱུ་ཞིག་
རེད། ཁྱེད་ནི་ད་ལྟའི་བོད་ཀྱི་གཞོན་སྐྱེས་རྩོམ་རིག་དཔྱད་བརྗོད་པ་ཞིག་
རེད། དེས་ན་ཁྱེད་ཀྱིས་རྩོམ་རིག་དཔྱད་བརྗོད་འབྲི་བའི་སྐབས་སུ་རྣམ་
21
—



ཚེར་མའི་ལམ་གྱི་ང་རོ།
འགྱུར་ག་འདྲ་འཛིན་གྱི་ཡོད་དམ། །
མེ་ལྕེ། ང་རང་ཉིད་ལ་མཚོན་ན། བརྩམས་ཆོས་ཤིག་ལ་དཔྱད་པ་
གཏོང་དུས་གཙོ་བོ་ནི་བརྩམས་ཆོས་དེ་ལ་དུས་རབས་ཀྱི་དགོངས་པས་ཕྱུག་
ཡོད་མེད་ དང༌། དེའི་ཁྲོད་དུ་སྤྱི་གཞུང་ལ་ དོ་ཁུར་བྱེད་ཀྱི་ཡོད་ མེད།
དེ་བསམ་བློ་གཏིང་ཟབ་ཡིན་མིན་བཅས་ལ་ལྟ་གི་ཡོད། ཡང་གཅིག་
བཤད་ན་ངས་དཔྱད་བརྗོད་འབྲི་བ་ནི་ཨུ་རུ་སུའི་བསམ་བློ་མཁན་དང་
དཔྱད་བརྗོད་མཁན་པེ་ལིན་སི་ཁེཡིས་བརྗོད་པ་ལྟར། “ད་ལྟ་བདག་
གིས་ཉིན་རྒྱུན་སེམས་ལ་དྲན་བཞིན་ པ་དང་རྨི་ལམ་དུ་རྨི་བཞིན་པ་ནི།
དངོས་ཡོད་དང་ཇི་ལྟར་འཐབ་རྩོད་བྱེད་རྒྱུ་དེ་ཡིན”ཞེས་པ་ལྟར་རོ། །
ན་ནིང་དོ་ཚིགས་ནས་བཟུང་ང་ལ་མཚོན་ན་རྩོམ་རིག་བརྩམས་ཆོས་
རྐྱང་རྐྱང་ལ་དཔྱད་བརྗོད་འབྲི་བ་དེ་ཇེ་ཉུང་དུ་བཏང་བ་ཡིན། གཙོ་བོ་
སྤྱི་ཚོགས་དཔྱད་བརྗོད་དང་། སྐབས་དོན་དཔྱད་བརྗོད། བསམ་བློའི་
དཔྱད་བརྗོད། འབོལ་རྩོམ་བཅས་ཀྱི་སྐོར་མང་ཙམ་འབྲི་བཞིན་ཡོད་པ་
དང་། འདིའི་ཕྱོགས་ལ་ཧུར་བརྩོན་གྱིས་འཇུག་བཞིན་ཡོད། གཞན་
ཡང་དགེ་འདུན་ཆོས་འཕེལ་སྐོར་གྱི་དཔྱད་བརྗོད་ཀྱང་འགའ་རེ་འབྲི་གི་
ཡོད། དགེ་འདུན་ཆོས་འཕེལ་མཆོག་ནི་བོད་ཀྱི་སྔོན་བྱོན་མཁས་པ་
རྣམས་དང་མི་འདྲ་བའི་ཐུན་མོང་མ་ཡིན་པའི་ཁྱད་ཆོས་མངའ་བའི་རིག་
1) པེ་ལིན་སི་ཁེ། (V. G. Belinsky, p}ty#,1811-1848)ཨུ་རུ་སུའི་གསར་བརྗེ་མང་གཙོ་རིང་ལུགས་
པ་དང་། མཚན་ཉིད་རིག་པ་མཁན། རྩོམ་རིག་དཔྱད་བརྗོད་མཁན། བརྩམས་ཆོསཾ《རྩོམ་རིག་གི་འཆར་སྒོ》སོགས་འདུག
- 22 -



དྲང་གཏམ་བརྗོད་པའི་སྤོབས་པ།
པའི་དཔའ་བོ་ཞིག་རེད། ཁོང་ལ་དོགས་སློང་གི་བློ་སྤོབས་ལྡན་པ་དང་།
དགག་སྒྲུབ་ཀྱི་སྙིང་སྟོབས་ཡོད་པ། ལྷད་མེད་ཀྱི་མི་གཞི་མངའ་བའི་
མཁས་པ་ཆེན་པོ་ཞིག་རེད། དགེ་འདུན་ཆོས་འཕེལ་ཁོང་ཤེས་ཡོན་ཅན་
ཞིག་གི་ངོས་ནས་དཔྱད་པ་བཏང་ན་དུས་རབས་ཉེར་གཅིག་པའི་བོད་ཀྱི་
སྤྱི་ཚོགས་ལ་རིན་ཐང་དང་དོན་སྙིང་གལ་ཆེན་ལྡན་པ་རེད། ཁོང་གི་
བསམ་བློ་དང་མི་གཞི་སོགས་ནི་དུས་རབས་ཉེར་གཅིག་པའི་བོད་ཀྱི་རིག་
གནས་གསར་པའི་མ་ལག་འཛུགས་སྐྲུན་གྱི་ཐད་ལ་བསམ་བློའི་ཐོན་ཁུངས་
བྱེད་ཆོག་པའི་རིན་ཐང་ལྡན་པ་རེད། དེང་སང་འུ་ཅག་ལ་མཚོན་ན་མི་
ཆོས་ རིག་ གནས་ ཀྱི་ ལམ་ གསར་ པ་ ཞིག་ འདིང༌ བཞིན་ པའི་ སྒང༌ རེད།
འདི་ལྟའི་དུས་ཁྱད་པར་བ་ཞིག་གི་ནང་དུ་འུ་ཅག་ལ་ངེས་པར་དུ་མི་ཆོས་
རིག་གནས་ཀྱི་དར་ཆ་ཞིག་དགོས་པ་རེད། ངས་བལྟས་ན་དགེ་འདུན་
ཆོས་འཕེལ་མཆོག་ནི་བོད་ཀྱི་ཤེས་ཡོན་ཅན་གྱི་ངོས་ཐད་ནས་མིག་དཔེ་
གསོན་པོ་བྱེད་ཆོག་པ་དང༌། བསམ་བློའི་ཐོན་ཁུངས་ཀྱང་བྱེད་ཆོག་པ་
ཞིག་རེད་སྙམ། དེའི་རྐྱེན་ གྱིས་བདག་གིས་བསམ་བློའི་དཔྱད་བརྗོད་
སོགས་འབྲི་བའི་ཞོར་དུ་དགེ་ཆོས་སྐོར་གྱི་དཔྱད་བརྗོད་འགའ་རེ་འབྲི་བའི་
རྒྱུ་མཚན་དེར་ཐུག་ཡོད།
མགོ་འཛིན་པ། ཁྱེད་ཀྱིས་ཐོག་མར་རྩོམ་རིག་དཔྱད་བརྗོད་ཀྱི་སྐོར་
བྲིས་པ་དང༌། རིམ་བཞིན་སྤྱི་ཚོགས་དཔྱད་བརྗོད་ཀྱི་སྐོར་བྲིས་པ། དེ་
ནས་རིམ་བཞིན་བསམ་བློའི་དཔྱད་བརྗོད་དང་དགེ་ཆོས་དཔྱད་བརྗོད་ཀྱི་
-- 23 -



ཚེར་མའི་ལམ་གྱི་ང་རོ།
སྐོར་བྲིས་པ་རེད། ཉེ་བའི་ལོ་འདི་འགའི་རིང་གི་བོད་ཀྱི་དུས་དེབ་དང་
ཚགས་པར་གང་མང་གི་སྟེང་ན་ཁྱེད་ཀྱི་རྩོམ་ཡིག་ནི་མང་པོ་བཀོད་ཡོད་གི
དེས་ ན་ ཁྱེད་ ཀྱིས་ རྩོམ་ རིག་ བརྩམས་ ཆོས་ དང༌ སྤྱི་ ཚོགས་ གནད་ དོན།
བསམ་བློའི་སྐོར་ལ་དཔྱད་བརྗོད་འབྲི་བའི་སྐབས་སུ་ཁྱེད་ཀྱི་ལངས་ཕྱོགས་
གཙོ་བོ་ཅི་ཞིག་ཡིན་ནམ། །
མེ་ལྕེ། འུ་གཉིས་ཀྱིས་ད་ ཅི་ གོང་དུ་ ཁ་ བརྡ་བྱས་པའི་ སྐབས་ སུ་་་
དཔྱད་བརྗོད་པ་ཞིག་ལ་མཚོན་ན་རྒྱུ་འབྲས་བློ་མིག་གསལ་དགོས་པ་དང་།
དགག་སྒྲུབ་ཀྱི་སྙིང་སྟོབས་ལྡན་པ། དྲང་གཏམ་བརྗོད་པའི་སྤོབས་པ་
མངའ་བ་ཞིག་ཡིན་དགོས་ཞེས་གླེང་བ་ལྟར། ལྷག་པར་དུ་དྲང་གཏམ་
བརྗོད་རྒྱུ་ནི་གལ་ཆེན་ནང་གི་འགངས་ཆེན་རེད། དེའི་རྐྱེན་གྱིས་ངས་
འདི་ནས་བདག་གི་ལངས་ཕྱོགས་དེ་ཚིག་དུམ་གཉིས་སུ་བསྡུས་ཏེ་བཤད་ན།
“ཁ་ཁུ་སིམ་པོར་གསོན་པ་ལས། ། དྲང་གཏམ་སྨྲས་ཏེ་ཤི་ན་དགའ ” ཞེས་
པ་འདི་ཡིན། ལངས་ཕྱོགས་འདིའམ་དམ་བཅའ་འདི་ཁོ་བོས་དུས་རྟག་
ཏུ་རྡོ་ལ་རི་མོ་བརྐོས་པ་བཞིན་སེམས་ལ་བརྟན་པོར་བཅངས་ཡོད།
མགོ་འཛིན་པ། རེད། སྔོན་བྱོན་མཁས་ པས་ གསུངས་པ་བཞིན
“དམ་པས་དང་པོ་ཁས་འཆེས་དཀའ། ། གལ་ཏེ་ཁས་ནི་བླངས་གྱུར་ན། །
རྡོ་ལ་རི་མོ་བརྐོས་པ་བཞིན། ། ཤི་ཡང་གཞན་དུ་མི་བྱེད་དོ”ཞེས་པ་ལྟ་བུའི་
9
106
ཡ
) འདི་ནི་སུང་རྒྱལ་རབས་བྱང་མའི་བསམ་བློ་མཁན་ཧཱུན་ཀྲུང་ཡན(989 = 1052）ལགས་ཀྱི་རང་དབང་རྩོད་པའི་
ལེགས་བཤད་ཅིག་སྟེ། ཧུའུ་ཧྲི་ལགས་ཀྱིས་ཡང་ཡང་བརྗོད་མྱོང་བའི་ཚིག་ཞིག་གོ།
- 24 –
ངན，
ང་ཡང



དྲང་གཏམ་བརྗོད་པའི་སྤོབས་པ།
རྩ་དོན་གཞིར་བཟུང་སྟེ་དཔྱད་བརྗོད་འབྲི་བ་ནི་དངོས་གནས་བླ་ན་མེད་
ཅིང་ཤིན་ཏུ་དཀོན་པོ་རེད་ཨང་། །
མེ་ལྕེ། དེ་ལྟ་བུའི་ཚད་ཐིག་ལ་སླེབས་ཐུབ་རྒྱུ་དཀའ་མོ་རེད་མོད།
ཡིན་ནའང་རང་ནུས་ལྕོགས་ཚོད་ཀྱིས་འབད་པ་བྱེད་བཞིན་ཡོད།
མགོ་འཛིན་པ། རེད། རེད། ང་ལ་ད་དུང་ཁྱེད་ལ་འདྲི་རྒྱུ་ཞིག་
ཡོད་པ་ནི་ཁྱེད་ཀྱིས་བལྟས་ན་ད་ལྟའི་བོད་ཀྱི་རྩོམ་རིག་དཔྱད་བརྗོད་ཀྱི་
འགན་ཁུར་གཙོ་བོ་ཅི་ཞིག་རེད་དམ། ཁྱེད་ཀྱིས་འདིའི་ཕྱོགས་ཀྱི་ཁ་བརྡ་
ཞིག་བྱེད་རོགས། །
མེ་ལྕེ། དེང་སང་གི་བོད་ཀྱི་རྩོམ་རིག་དཔྱད་བརྗོད་ཀྱི་འགན་ཁུར་
གཙོ་བོ་ནི། གཅིག་ན་དྲང་གཏམ་བཤད་རྒྱུ་དང༌། གཉིས་ན་བློ་འབྱེད་
བྱེད་རྒྱུ་དེའོ། ། དྲང་གཏམ་ཅི་ཞིག་བཤད་དགོས་གི་ཞེ་ན། སྐྱོན་ཆ་ཐེར་
འདོན་དང་རྣག་ཐོག་ཁབ་གཙགས་བྱེད་དགོས་པ་རེད། བློ་འབྱེད་ཅི་
ཞིག་བྱེད་དགོས་གི་ཞེ་ན། འདི་ལ་ཕྱོགས་གཉིས་ཡོད་གི གཅིག་ནི་
རང་ཉིད་ཀྱི་རྨོངས་པའི་བློ་སྒོ་འབྱེད་དགོས་ པ་དང༌། ཅིག་ཤོས་ནི་་་
གཞན་གྱི་རྨོངས་པའི་བློ་སྒོ་འབྱེད་དགོས་པ་རེད། དཔྱད་བརྗོད་པ་ཞིག་
ལ་ཆ་མཚོན་ན་ཐོག་མར་རང་ཉིད་ཀྱི་རྨོངས་པའི་བློ་སྒོ་མ་ཕྱེ་བར་གཞན་གྱི་
རྨོངས་པའི་བློ་སྒོ་ཅི་ལྟར་འབྱེད། དེ་བས་དཔྱད་བརྗོད་པ་ཞིག་ཡིན་ན་
ཐོག་མར་རང་ཉིད་ཀྱི་རྨོངས་པའི་བློ་སྒོ་འབྱེད་དགོས་པ་དང༌། དེ་ནས་
གཞན་ཕ་རོལ་པོའི་བློ་སྒོ་འབྱེད་དགོས་པ་རེད།
— 25 -



ཚེར་མའི་ལམ་གྱི་ང་རོ།
དྲང་གཏམ་བརྗོད་རྒྱུ་དང་བློ་འབྱེད་བྱེད་རྒྱུ་ནི་ཧ་ཅང་དཀའ་ཚེགས་
ཆེ་བའི་ལས་དོན་ཞིག་རེད། འདི་ནི་ནམ་ཡང་ཁེར་རྐྱང་པ་དང་བསམ་
བློ་པ་དག་གི་བྱ་གཞག་ཅིག་ཡིན་པ་རེད། ལས་དོན་འདི་གཉེར་བ་ཡིན་
ན་ སྡུག་བསྔལ་ཧ་ ཅང་ཆེ་ནི་རེད། ཡིན་ནའང་དཀའ་ཚེགས་ཡོད་གི
སྡུག་བསྔལ་ཆེ་གི ཀྱག་ཀྱོག་དང་ལྡན་པ་ཞིག་རེད་ཅེས་ཕྱིར་ནུར་བྱས་ན་
དེ་ནི་གཏན་ནས་མི་འགྲིག་པ་ཞིག་རེད། ཡང་ན་དེ་ནི་སྔར་མ་དག་གི་བྱ་
སྤྱོད་རེད། འཇར་མན་གྱི་རྩོམ་མཁན་ཀི་ར་སི༠ ཡིས“བློ་འབྱེད་ཀྱི་སྡུག་
བསྔལ་ནི་སོ་སོ་རང་གིས་སེལ་ཐབས་བྱེད་པ་ལས་འོས་མེད”ཅེས་བརྗོད་པ་
ལྟར། བློ་འབྱེད་བྱེད་ནའང་འདྲ། དྲང་གཏམ་ བརྗོད་ནའང་འདྲ།
དགག་སྒྲུབ་ཀྱི་དཔྱད་བརྗོད་བྲིས་ནའང་འདྲ། འདིའི་སྐབས་སུ་ཁྱོད་ལ་
དཀའ་ཚེགས་དང་སྡུག་བསྔལ་ཇི་ལྟར་ཆེ་རུང་གཙོ་བོ་རང་ཉིད་ཀྱིས་སེལ་
ཐབས་བྱེད་དགོས་པ་རེད།
མགོ་འཛིན་པ། དཔྱད་བརྗོད་པ་ཞིག་ཡིན་ན་རིགས་གཞུང་གི་རྨང་
གཞི་བརྟན་པོ་ཞིག་ཡོད་དགོས་པ་དང༌། སྔོན་ཐོན་གྱི་བསམ་བློ་ཡོད་
དགོས་པ། དེ་ལས་གཞན་ད་དུང་མི་རང་ཉིད་ལ་གཤག་བཅོས་བྱེད་པའི་
སྙིང་སྟོབས་ཤིག་ཀྱང་ལྡན་དགོས་གི ཁྱེད་ཀྱིས་བལྟས་ན་དེ་འདྲ་ཞིག་ཨེ་
རེད།
བརྩམས་ཆོས《 k& #》
1) ཀི་ར་སི། (G. w. Grass , #4zf,1927-)འཇར་མན་གྱི་རྩོམ་མཁན།
སོགས་འདུག 1999ལོར་ནོ་པེལ་རྩོམ་རིག་བྱ་དགའ་ཐོབ།
26 -



དྲང་གཏམ་བརྗོད་པའི་སྤོབས་པ།
མེ་ལྕེ། རེད། ཁྱེད་ཀྱིས་བཤད་པ་བདེན་གི དཔྱད་བརྗོད་པ་
ཞིག་ལ་མཚོན་ན་མི་གཞན་གྱི་བརྩམས་ཆོས་དང་ལྟ་ཚུལ་ལ་གཤག་བཅོས་
བྱེད་པའི་དུས་མཚུངས་སུ། དུས་རྟག་ཏུ་མི་རང་ཉིད་ལའང་ གཤག་་་་
བཅོས་དང་རྣམ་ཤེས་ལ་ཚ་འདྲི་གཏོང་དགོས་གི འདི་ནི་ཤིན་ཏུ་གལ་ཆེ་
བ་ཞིག་རེད། ང་རང་ཉིད་ཀྱི་དཔེ་ཆའི་ནང་དུ་ཡིན་ནའང་འདྲ། ངའི་
གྲོགས་པོ་དག་གི་དཔེ་ཆའི་ནང་ཡིན་ནའང་འདྲ། མི་རང་ཉིད་ནས་ཇི་
ལྟར་འགོ་རྩོམ་པའི་བླང་བྱ་ཡང་ཡང་འདོན་གྱིན་ཡོད་པ་ནི་དེར་ཐུག་ཡོད་
པ་རེད། །
མགོ་འཛིན་པ། བརྩམས་ཆོས་ཤིག་ལ་དཔྱད་པ་གཏོང་དུས་དཔྱོད་
ཤེས་དང་ལྷག་བསམ་རྣམ་དག་གིས་དཔྱད་པ་བཏང་བ་ཡིན་ན། ད་
གཟོད་འུ་ ཅག་ གིས་ བརྗོད་ པའི “ ནད་མཁྲིས་པའི་སྨན་ལ་ཞིམ་པོ་མེད།
ཤ་ཚ་བའི་གཏམ་ལ་སྙན་མོ་མེད”ཅེས་པའི་རང་བཞིན་རེད། དེ་ལས་
ལྡོག་སྟེ་ ཕ་རོལ་པོའི་མི་གཞི་ལ་དམའ་འབེབ་བྱེད་པ་དང་ཁྱད་གསོད་་་་
གཏོང་བའི་ཐ་ཤལ་གྱི་རྩོམ་ཡིག་བྲིས་ན་ཞེ་སྡང་སློང་བ་དང་དགྲ་རུ་འཛིན་
རྒྱུ་ལས་ཕན་འབྲས་ཅི་ཡང་ཡོད་པ་མ་རེད། །
མེ་ལྕེ། རེད། འུ་ཅག་གི་རིགས་གཞུང་བགྲོ་གླེང་དང་རིག་གནས་
དགག་སྒྲུབ་ཀྱི་ཁོར་ཡུག་དེ་འདྲའི་གཙང་ཡངས་ཤིག་ཆགས་མེད་པའི་རྐྱེན་
གྱིས་གོང་དུ་བརྗོད་པའི་ཕན་ཚུན་བར་དགྲ་རུ་འཛིན་པ་དང༌། ཕན་
ཚུན་གྱི་བར་ཐག་ཇེ་རིང་དུ་འགྲོ་བའི་གནས་ཚུལ་དེ་ལྟ་བུ་བྱུང་དང་འབྱུང་
- 27 –



ཚེར་མའི་ལམ་གྱི་ང་རོ།
གི་ཡོད་པ་རེད། ང་རང་ཉིད་ལ་མཚོན་ན། དཔྱད་བརྗོད་འབྲི་བའི་
སྐབས་སུ་ནམ་ཡང་ཕ་རོལ་པོ་དང་ཡང་ན་དགག་སྒྲུབ་བྱེད་ཡུལ་གྱི་མིང་
ནས་འཛིན་གྱི་ཡོད། མིང་ནས་འཛིན་པའི་འབྲི་སྟངས་དེ་བེད་སྤྱོད་ཀྱི་
ཡོད། ཕ་རོལ་པོའི་མིང་ནས་བཟུང་སྟེ་དགག་སྒྲུབ་བྱེད་པ་དང་སྐྱོན་
བརྗོད་བྱེད་ པའི་དཔྱད་བརྗོད་ བྲིས་ ཚེ་ སྟབས་མ་ལེགས་ན་ ཕ་རོལ་པོས
“དགྲ”རུ་འཛིན་པའི་ཉེན་ཁ་ཆེ་གི ཁོ་ཚོ་ལའང་ཕོག་ཐུག་གཏོང་གི་
ཡོད་ནི་རེད། ང་ལ་མཚོན་ན་ལྷག་བསམ་དཀར་པོའི་ངང་ནས་དཔྱད་
བརྗོད་ ལ་འཇུག་ པ་ཡིན་ནའང་། མ་བསམ་ས་ནས་ཁོ་ བོ“ དགྲ” རུ་་
འཛིན་པའི་གནས་ཚུལ་འབྱུང་གི ད་ལོའི《 ཤར་དུང་རི》དུས་དེབ་ཏུ་
བཀོད་ཡོད་པའི《 གཟུར་མེད་ཀྱི་འགན་འཁྲི》ཞེས་པར་ཁོ་བོས་འདིའི་སྐོར་
ཅུང་ཙམ་བྲིས་ཡོད། རྩོམ་ཡིག་དེ་རུ་ཕ་རོལ་པོའི་མིང་ནས་འཛིན་པའི་
དགག་སྒྲུབ་བྱེད་ སྟངས་དང་དཔྱད་བརྗོད་སྤེལ་ སྟངས་ཀྱི་ལམ་བུ་འདི་
བདམས་ ཚེ། ཕ་རོལ་ པོས “ དགྲ” རུ་འཛིན་གི ཁོ་བོ་ལ་མཚོན་ན་
དགག་སྒྲུབ་བྱེད་ཡུལ་དང་དཔྱད་བརྗོད་སྤེལ་ཡུལ་གང་ཞིག་ཡིན་ཡང་ངའི་
མདུང་རྩེ་ནི་དེའི་ལྟ་ཚུལ་དང་དོན་དག་དེར་གཏད་ཡོད་པ་མ་ གཏོགས།
མི་སྒེར་ལ་གཏད་པ་ཞིག་གཏན་ནས་མིན། དེ་བས་ང་ལ་ནོངས་འགྱོད་
ཅི་ཡང་མེད། ངའི་བསམ་པ་དཀར་པོ་ཡིན་ཞེས་བརྗོད་ཡོད། ངས་དེ་
ལྟར་བརྗོད་པའི་རྒྱུ་མཚན་ཅི་ཡིན་ཞེ་ན། དཔྱད་བརྗོད་འབྲི་བའི་སྐབས་
སུ་ཕ་རོལ་པོའི་མིང་ནས་མ་བཟུང་བར་བྲིས་པ་ཡིན་ན། དེ་ནི་འགན་མ་
-
28 ཡཁས་



དྲང་གཏམ་བརྗོད་པའི་སྤོབས་པ།
ཁུར་བའི་རིགས་གཞུང་གཉེར་སྟངས་ཤིག་རེད་ལ། ཡང་གཅིག་བཤད་
ན་རྣམ་འགྱུར་མི་དྲང་བའི་དཔྱད་བརྗོད་སྤེལ་སྟངས་ཤིག་ཀྱང་རེད་སྙམ་གི
གལ་ཏེ་འུ་ཅག་གིས་བྲིས་པའི་དཔྱད་བརྗོད་ཡོད་ཚད་ནི་མི་ཆེ་གེ་མོ་དང་།
བརྩམས་ཆོས་ག་གེ་མོ། ཡང་ན་དོན་དག་ག་གེ་མོ་ཞེས་སྤྱི་བམ་ཙམ་ཞིག་
བརྗོད་པ་ཡིན་ན་དེ་ནི “ ས་སྟོང་ལ་བོའུ་སྟོང”དང་གཟུགས་བརྙན་གྱི་
འབེན་ལ་བརྒྱབ་པ་ཁོ་ན་ཙམ་རེད། དེ་ལ་ སྙིང་ པོ་ ཅི་ཡང་མི་འདུག
དེར་བརྟེན། ཁོ་བོས་ནམ་ཡང་དཔྱད་བརྗོད་འབྲི་དུས་རྣམ་འགྱུར་དྲང་
དགོས་གི ཀུན་སློང་དག་ དགོས་གི འགན་འཁུར་དགོས་ གི་ཞེས་་
བརྗོད་པའི་རྒྱུ་མཚན་དེ་ལ་ཐུག་ཡོད།
མགོ་འཛིན་པ། ཁྱེད་ཀྱིས་བལྟས་ན་དེང་སང་བོད་དུ་རིགས་གཞུང་
གི་རྨང་གཞི་མཐུག་པ་དང་ལྷག་བསམ་རྣམ་དག་ཅན་གྱི་དཔྱད་བརྗོད་པ་
ག་ཚོད་ཡོད་པ་རེད་དམ།
མེ་ལྕེ། (དགོད་སྒྲ) ཁྱེད་ཀྱི་དྲི་བ་འདི་ལ་འགྲན་སློང་རང་བཞིན་ཆེ་ག
ངས་བལྟས་ན་རྩོམ་རིག་དཔྱད་བརྗོད་ཀྱི་ཕྱོགས་ནས་ནུབ་བྱང་མི་རིགས་
སློབ་གྲྭ་ཆེན་མོའི་དགེ་རྒན་བདུད་ལྷ་རྒྱལ་ལགས་ཤིན་ཏུ་བཟང་གི དགེ་
རྒན་ཁོང་ནི་གནའ་དེང་ཀྲུང་ཕྱིའི་དཔེ་ཆ་མང་པོར་ལྟ་རྒྱ་ཆེ་བར་མ་ཟད།
རིགས་གཞུང་ཞིབ་འཇུག་གི་རྨང་གཞིའང་བརྟན་པོ་ ཞིག་ ཡོད་ པ་ རེད།
ཁོང་གིས་བྲིས་པའི་རྩོམ་རིག་དཔྱད་བརྗོད་གང་ཞིག་ཡིན་ཡང་ཆུ་ཚད་
མཐོན་པོར་སླེབས་འདུག་པ་དང་། རང་ཉིད་ཀྱི་འགན་འཁྲི་དེ་ཕྲག་ཏུ་
- 29 -



ཚེར་མའི་ལམ་གྱི་ང་རོ།
བླངས་ཡོད་པ་ཞིག་རེད། དེ་ནི་ཁོང་གིས་བརྩམས་པའི《 འཚོལ་རྟོག་
སྙིང་སྟོབས》ལ་བལྟས་ན་གསལ་པོར་ཤེས་ཐུབ་གི་
རིག་གནས་དཔྱད་བརྗོད་ཀྱི་ཕྱོགས་ནས་ངའི་གྲོགས་པོ་སྐུ་ཞབས་
ཞོགས་དུང་ལགས་ སོགས་ནི་ཤིན་ཏུ་བཟང་གི སྐུ་ཞབས་ཞོགས་དུང་
ལགས་ཀྱིས་ བརྩམས་ པའི 《 དཔྱོད་ ཤེས་ རྒྱང་ འབོད》ཡིན་ནའང་འདྲ།
《བདག་དཔེ་ཚོགས》ཁྲོད་ཀྱི《 དོགས་སློང་སྙིང་སྟོབས》ཡིན་ནའང་འདྲ།
བརྩམས་ཆོས་གང་ཞིག་ལ་མཚོན་ན་དཔྱོད་ཤེས་ཀྱི་བློ་མིག་གསལ་ཞིང་
དཔྱད་ བརྗོད་ ཀྱི་ ཆུ་ ཚད་ཀྱང་ངེས་ ཅན་ ཞིག་ ལ་ སླེབས་ འདུག་ པ་ རེད།
ཁོང་གི་དགག་སྒྲུབ་ཀྱི་སྙིང་སྟོབས་དང་སྤྱི་ཚོགས་ལ་ཧུར་བརྩོན་གྱིས་འཇུག་
པའི་སྤོབས་པ། དྲང་པོ་དྲང་གཞག་གི་མི་གཞི་སོགས་ནི་འུ་ཅག་གི་ཤེས་
ཡོན་ ཅན་ གྱི་སྡེའི་མིག་དཔེ་རུ་བཟུང་ཆོག་པ་ཞིག་རེད། གཞན་ཡང་
དགའ་འོས་པ་ཞིག་ལ་ཉེ་བའི་ལོ་འགའི་རིང་ལ་བོད་དུ་འབོལ་རྩོམ་འབྲི་
བའི་མཐོ་རླབས་ཤིག་འཕྱུར་འདུག ན་གཞོན་རྣམས་ཀྱི་ཁྲོད་ན་འབོལ་
རྩོམ་ལ་འཇུག་མཁན་མང་པོ་ཡོད་གི ངས་བལྟས་ན་འདི་ནི་བཟང་ལྟས་
ཤིག་རེད་སྙམ། །
མགོ་འཛིན་པ། རེད། དུས་ཚོད་ཀྱི་དབང་གིས་ལེ་ཚན་འདི་མཇུག་
བསྡུ་རན་ལ་ཉེ། མཇུག་མཐར་ངས་ཁྱེད་ལ་འདྲི་འདོད་པ་ནི། ཁྱེད་
ཀྱིས་བལྟས་ན་བོད་ཀྱི་རྩོམ་རིག་དཔྱད་བརྗོད་ཀྱི་ཁ་ཕྱོགས་འདི་ཇི་ལྟར་
སོང་ན་ད་གཟོད“མཁས་བརྒྱ་འགྲན་གླེང་དང་མེ་ཏོག་མཉམ་བཞད”ཀྱི་
– 30 -



དྲང་གཏམ་བརྗོད་པའི་སྤོབས་པ།
ལམ་དུ་སྐྱོད་ཐུབ་བམ།
མེ་ལྕེ། འུ་ཅག་གི་རྩོམ་རིག་དཔྱད་བརྗོད་ཀྱི་ཁ་ཕྱོགས་འདི་རང་
དབང་དང་འདྲ་མཉམ། དགག་སྒྲུབ། དཀྱེལ་ཡངས། སྒེར་ཚུགས།
བརྩི་འཁུར་མི་བྱེད་པ་བཅས་ཀྱི་ལམ་དུ་ཞུགས་ཚེ། ད་གཟོད“མཁས་
བརྒྱ་འགྲན་གླེང་དང་མེ་ཏོག་མཉམ་བཞད”ཀྱི་ལམ་དུ་སྐྱོད་ཐུབ་ པར་་་
འདོད། དེ་མ་ཡིན་པར་དཔྱད་བརྗོད་པ་ཚོས་རྩོམ་པ་པོ་རྣམས་ལ་ཁ་
ཡག་བཤད་པ་དང་ངོ་སོ་བསྟོད་པ། ཡང་ན་ ཕན་ཚུན་བར་མི་ གཞི་
དམའ་འབེབ་དང་ཁྱད་གསོད་བྱེད་པ། གཞན་ཡང་བརྩམས་ཆོས་དེའི་
སྒྱུ་རྩལ་རང་བཞིན་ཁྱད་དུ་འཕགས་ཚུལ་དང་རྗོད་བྱེད་རྣ་བར་སྙན་ཚུལ་
རྐྱང་བཤད་པ་ཡིན་ན་སྙིང་པོ་ ཅི་ཡང་མེད་གི སྤྱིར་ན་འུ་ ཅག་ གི་མི་
རིགས་འདིར་མཚོན་ན་ད་དུང་སྒྱུ་རྩལ་རྐྱང་བ་དང་མཛེས་དཔྱོད་རྐྱང་བ་
གླེང་རྒྱུ་ནི་སྔ་དྲགས་འདུག གལ་ཆེ་བ་ནི་བསམ་བློ་དང་སྤྱི་ཚོགས་ཀྱི་
ངོས་ཐད་ནས་དཔྱད་པ་གཏོང་རྒྱུ་དང་། དེ་ལྟར་དཔྱད་པ་བཏང་ན་
གནད་དོན་ཐག་གཅོད་བྱེད་ཐུབ་པས་དཔྱད་བརྗོད་ཀྱི་རྣམ་པ་འདི་དུས་
རབས་ཉེར་གཅིག་པའི་རང་རེའི་སྤྱི་ཚོགས་ལ་མཚོན་ན་ཤིན་ཏུ་མཁོ་གལ་
ཆེ་བ་ཞིག་རེད།
གཞན་ཡང་ངས་འདིར་གླེང་འདོད་པ་ནི། ངས་བལྟས་ན་འུ་ཅག་
གི་དེང་རབས་རྩོམ་རིག་གི་གསར་རྩོམ་ཐད་ཀྱི་གནད་ དོན་གཙོ་བོ་དེ་་་
གཤམ་གྱི་ཕྱོགས་འདི་དག་ན་མཆིས་ཏེ། འུ་ཅག་གི་རྩོམ་པ་པོ་རྣམས་ལ་
- 31 -



ཚེར་མའི་ལམ་གྱི་ང་རོ།
-
--
དཀའ་སྡུག་གི་འདུ་ཤེས་མེད་པ་དང་། འགན་འཁྲིའི་འདུ་ཤེས་མེད་པ།
གདུང་སེམས་ཆེན་པོའི་འདུ་ཤེས་སོགས་མེད་གི དེའི་རྐྱེན་གྱིས་ཁོ་ཚོས་
བྲིས་པའི་བརྩམས་ཆོས་དག་ཀྱང་གཏམ་རྒྱུད་རྫུན་བཟོ་བྱེད་པ་དང༌། མི་
བུའི་རྩིས་ཐང་རྡོག་བརྫིས་གཏོང་བ། མི་བུའི་ཚེ་སྲོག་ལ་གོང་བཀུར་མི་
བྱེད་པ། བསམ་བློའི་ཟབ་ཚད་མེད་པ་སོགས་ཀྱི་རྩོམ་རིག་གི་གད་སྙིགས་
ཡིན་པ་རེད། དེང་རབས་རིང་ལུགས་ཀྱི་རྩོམ་རིག་ལ་དགའ་བའི་རྩོམ་པ་
པོ་མི་ཉུང་བ་ཞིག་ལ་མཚོན་ནའང་ཐབས་རྩལ་དེ་གཙོ་བོར་བཟུང་ནས་
རང་གི་སྲོག་བོར་ཡོད་མཁན་ཡང་ཧ་ཅང་མང་གི རྒྱུའི་ན་གཞོན་རྩོམ་
རིག་དཔྱད་བརྗོད་མཁན་ཧོ་ཞུང་ཧྥེ་ལགས་ཀྱིས། “རྩོམ་རིག་གི་ཐབས་
རྩལ་ནི་ཇི་ལྟར་ཁྱད་དུ་འཕགས་ན། རྫུན་གཏམ་དེ་ལྟར་དུ་གབ་སྦས་
བྱེད་པ་དང་། འཚོ་བ་དངོས་དང་དེ་ལྟར་དུ་ ཐག་རིང་བར་མ་ ཟད།
རྩོམ་རིག་གི་སྙིང་སྟོབས་དང་ཡང་དེ་ལྟར་དུ་རྒྱང་རིང་བ་རེད”ཅེས་བརྗོད་
པ་ནི་དངོས་གནས་བདེན་པ་རེད། ལྷག་པར་དུ་འུ་ཅག་ལ་མཚོན་ན་
འདི་ནི་རྣག་ཐོག་གཙགས་ཁེལ་གྱི་ལེགས་བཤད་ཅིག་ཅི་ལ་མིན། ཕྱོགས་
གཞན་ཞིག་ནས་བརྗོད་ན། དེང་སང་གི་རང་རེའི་རྩོམ་རིག་དཔྱད་་་
བརྗོད་ཀྱིས་གོང་གི་རྩོམ་རིག་གི་གནད་དོན་འདི་དག་གི་རྫུན་གྱི་ཁུང་བུ་དེ་
བརྟོལ་དགོས་པ་མ་ཡིན་ནམ། །
མདོར་ན། འུ་ ཅག་གི་མི་གཞི་དམའ་འབེབ་དང་མི་གཞི་ཁྱད་་་
གསོད་བྱེད་པའི་སྣང་ཚུལ་འདི་དང་། དངོས་ཡོད་ལ་གཡོལ་ནས་རྫུན་གྱི་
，
- 32 -



དྲང་གཏམ་བརྗོད་པའི་སྤོབས་པ།
ཐང་མ་བརྡལ་བའི་རྩོམ་རིག་གི་ སྣང་ཚུལ་འདི་མེད་པ་བཟོ་དགོས་ན།
ཐོག་མར་འུ་ཅག་གི་རྩོམ་པ་པོ་རྣམས་ཀྱིས་ བོད་རང་གི་དངོས་ཡོད་སྤྱི་
ཚོགས་དང༌། ལྟོ་སྐྱ་གོས་ཧྲུལ་གྱི་འཚོ་བ་ངན་ངོན་འདི་ལ་ངེས་ཤེས་ཟབ་
མོ་ཞིག་སྐྱེ་དགོས་གི དུས་དང་རྣམ་པ་ཀུན་ཏུ་བོད་རང་གི་ཞིང་ས་དེ་
འབོར་མི་ཉན་གི འདི་ནི་དེ་རིང་གི་གླེང་མོལ་འདིའི་གཞི་འབབ་ས་གཙོ་
བོའང་ཡིན། །
མགོ་འཛིན་པ། སྐུ་ཞབས་མེ་ལྕེ་ལགས། འདིར་ངས་ཡང་བསྐྱར་
ཁྱེད་རང་ངེད་ཅག་གི《 བགྲོ་གླེང》ལེ་ཚན་དུ་ཞུགས་པར་སྙིང་ཐག་པ་ནས་
བཀའ་དྲིན་ཆེ་ཞུས་པ་ཡིན།
མེ་ལྕེ། ངས་ཀྱང་ཁྱེད་རྣམ་པས་བདག་ལ་འདི་འདྲའི་གོ་སྐབས་ཤིག་
བསྩལ་པར་ཐུགས་རྗེ་ཆེ་ཞུས་པ་ཡིན།
ཡི་གེར་འབེབ་སྐབས་
2005ལོའི་ཟླ11པའི་ཚེས4ཉིན་ཡི་གེར་ཕབ་ཚར།
འཕྲི་སྣོན་ཅུང་ཟད་བྱས་ཡོད།
- 33 --



ཆེར་མའི་ལམ་གྱི་ང་རོ།
དང་རྟེན་དང་སྐུར་འདེབས།
—དྲ་ངོས་ཀྱི་དགེ་འདུན་ཆོས་འཕེལ་དང་དོན་གྲུབ་རྒྱལ་གྱི་སྐོར་གླེང་བ།
ཉེ་བའི་ལོ་འདི་འགར་དུས་རབས་ཀྱི་འཕེལ་ཕྱོགས་དང་བསྟུན་ནས་
འུ་ཅག་གིས་ཀྱང་བརྡ་འཕྲིན་དུས་རབས་ཀྱི་བག་མ་དེ་བསུ་འགོ་བརྩམས་
ཤིང་། བག་མ་དེས་བསྩལ་པའི་ཕྱིའི་གཟུགས་ཀྱི་ཆ་དང་ནང་བཅུད་ཀྱི་
ཆ་དེ་ལ་ཡང་མྱོང་རོལ་གང་ལེགས་བྱེད་བཞིན་མཆིས། དེས་མི་ཚད་མི་
རང་རང་གི་བསམ་པའི་དྲན་ཚུལ་དང་ཡིད་ཀྱི་འཆར་སྒོ་དེ་ཡང་བག་མ་དེ་
བརྒྱུད་ནས་ སྦ་གསང་མེད་པར་ལྷུགས་པོར་བརྗོད་ཀྱིན་འདུག བརྡ་
འཕྲིན་དུས་རབས་ཀྱི་དགེ་མཚན་གཙོ་བོ་གཅིག་ནི་ལྕེ་ལྡན་དང་ལྕེ་མེད་སུ་
ཞིག་ཡིན་ཡང་། ཤེས་ནས་སྨྲ་བ་དང་མ་ཤེས་པར་སྨྲ་བ་གང་ཞིག་ཡིན་
ཡང་། རང་གི་ཅི་བསམ་དེ་བཤད་ཆོག་ལ། ཡང་ན་ཆེ་བ་རྒྱལ་ཁབ་ཀྱི་
སྲིད་དོན་ནས་ཆུང་བ་མི་སྒེར་གྱི་དོན་ཆུང་བར་དུ་ཡང་གླེང་ཆོག་པ་རེད།
གསར་འགྱུར་བརྒྱུད་ལམ་གང་དང་བསྡུར་ནའང་དྲ་བ་ལ་ལྟོས་བཅས་ཀྱིས་
རང་དབང་དང་ལྡན་པ་དང་། མྱུར་ཚད་དང་ལྡན་པ། ཤོང་ཚད་ཆེ་བ།
ཕུན་སུམ་ཚོགས་པ་སོགས་ཀྱི་ཁྱད་ཆོས་མང་པོ་ཡོད་པ་རེད། དེ་བས་དྲ་
བ་འདིས་བོད་མིའི་རྒྱུན་ལོབས་སུ་སོང་ཡོད་པའི་ཀློག་འདོན་དང་། མྱོང་
རོལ། སྨྲ་བརྗོད། བསམ་གཞིག་བཅས་ཀྱི་ཐད་ལ་བརྡབ་གསིག་དང་
- 34
-



དང་རྟེན་དང་སྐུར་འདེབས།
གསར་བརྗེ། གཡོ་སྐྱོམ་གང་མང་ཐེབས་ཡོད་པས་མི་ཚད། སླར་ཡང་
འུ་ཅག་ལ་ཀློག་འདོན་དང༌། མྱོང་རོལ། སྨྲ་བརྗོད། བསམ་གཞིག་
བཅས་ཀྱི་སྒོ་གླེགས་གསར་པ་ཞིག་ཀྱང་ཕྱེ་ཡོད་པ་རེད།
འདིར་གླེང་བར་བྱ་བ་ནི་དྲ་ངོས་ཀྱི་དགེ་འདུན་ཆོས་འཕེལ་དང་དོན་
གྲུབ་རྒྱལ་གྱི་སྐོར་བགྲོ་གླེང་བྱེད་པ་དེ་ཡིན་ཞིང་། ཁོང་རྣམ་པ་གཉིས་ནི་
བརྒྱ་ལོ 20པའི་ནང་དུ་བྱུང་བའི་གསར་གཏོད་ཀྱི་སྤོབས་པས་ཕྱུག་ཅིང་།
རྣམ་དཔྱོད་ཀྱི་བློ་མིག་ཡངས་པའི་ཤེས་ཡོན་ཅན་གཉིས་ཡིན་པ་དང། འུ་
ཅག་གི་ཕྱི་རབས་པ་རྣམས་ལ་མཚོན་ན་ཤུགས་རྐྱེན་ཆེས་ཆེ་བའི་ཤེས་ཡོན་
ཅན་གཉིས་ཀྱང་ཡིན་པ་རེད། ད་ལྟའི་དུས་འདི་ལ་ཡང་སྐྱེས་བུ་མང་པོ་
ཞིག་ལ་ཁོང་གཉིས་ཀྱི་བསམ་བློ་དང་། ཀུན་སྤྱོད། རྩོམ་གཤིས་སོགས་
ཀྱིས་ཤུགས་རྐྱེན་གང་མང་ཐེབས་དང་ཐེབས་བཞིན་ཡོད་པ་ནི་བསྙོན་དུ་
མེད། དེ་བས་དགེ་ཆོས་དང་དོན་གྲུབ་རྒྱལ་རྣམ་པ་གཉིས་ནི་ན་གཞོན་
གང་མང་ཞིག་གི་དང་རྟེན （# f%)དུ་གྱུར་ཡོད་པ་རེད། ཁོང་རྣམ་པ་
གཉིས་ དང་རྟེན་དུ་བཀུར་བའི་དྲ་གྲོགས་ཚོས་དགེ་ཆོས་ལ “ རིག་པའི་
དཔའ་བོ་འཛམ་གླིང་རྒྱན་གཅིག”དང“བོད་ཀྱི་ནོར་བུ”སོགས་ཀྱི་ཆོ་ལོ་
སྩོལ་ གྱིན་འདུག་ལ། དོན་གྲུབ་རྒྱལ་ལ “ མི་རིགས་ཀྱི་དཔའ་ བོ” དང
“རྩོམ་རིག་གསར་པའི་ཤིང་རྟའི་སྲོལ་འབྱེད་པ”“གངས་ལྗོངས་ཀྱི་མར་མེ་
ཚེ་འབར” སོགས་ཀྱི་ཆོ་ལོ་སྩོལ་གྱིན་འདུག ཡང་ཁོང་གཉིས་ལ་མི་་་
དགའ་མཁན་དག་གིས་ཚིག་མཚོན་གྱི་མདའ་མོ་ཆར་བ་བཞིན་དུ་འབེབ་
- 35
-



ཚེར་མའི་ལམ་གྱི་ང་རོ།
བཞིན་འདུག དགའ་བ་རྣམས་ཀྱིས་ལུས་ངག་ཡིད་གསུམ་གྱིས་དང་
རྟེན་དུ་བཀུར་བ་དང་མི་དགའ་བ་རྣམས་ཀྱིས་མཆིལ་ཞགས་འཕངས་ཏེ་
སྐུར་འདེབས་བྱེད་པའི་སྣང་ཚུལ་འདི་ལ་འུ་ཅག་གིས་ངེས་པར་དུ་བསམ་
གཞིག་གཏོང་རྒྱུ་འདུག་སྟེ། ལྷག་པར་དུ་མི་དགའ་མཁན་རྣམས་ཀྱིས་
དམའ་འབེབ་ཀྱི་མཆིལ་ཞགས་འཕེན་པ་དང། ཚིག་མཚོན་གྱི་འཁོར་ལོ་
བསྐོར་བ་འདི་ལས་འུ་ཅག་གི་རིག་གནས་པའི་སྡེ་ན་ད་དུང་ཁོང་རྣམ་པ་
གཉིས་ལ་གོ་བ་ལོན་མེད་པ་མཚོན་ཞིང་། རང་མི་རིགས་ཀྱི་སྐྱོ་གར་དེ་ལ་
ཡང་ངོས་ཟིན་གསལ་པོ་ཞིག་ཐོབ་ཀྱི་མེད་པ་དེ་གསལ་བཤད་བྱས་འདུག
ཞོར་དུ་རྒྱ་ནག་གིསE & # རྨ སྒྱུ ”ཞེས་པའི་རྨ་མེད་ཀྱི་ལེགས་བཤད་འདི་ཁོ་
ཚོའི་སྟེང་སྦྱོར་བ་ཡིན་ན་གའུ་ཁ་སྦྱོར་བཞིན་དུ་འགྲོ་ངེས་སོ། །
གཤམ་དུ་བཀོད་པ་ནི་《གངས་ལྗོངས་གཞོན་ནུ》དྲ་ཚིགས་དང《ཧི་
མ་ལ་ཡ་གློག་བརྙན་རིག་གནས》དྲ་ཚིགས་སྟེང་གི་དགེ་འདུན་ཆོས་འཕེལ་
དང་དོན་གྲུབ་རྒྱལ་གཉིས་ཀྱི་སྐོར་བགྲོ་གླེང་བྱེད་སྐབས་སྐུར་བ་བཏབ་པའི་
འཐུས་ཚབ་ཀྱི་སྦྱར་བྱང་སྐོར་ཞིག་ཡིན་ལ། སྦྱར་བྱང་དེ་དག་དང་འབྲེལ་
ནས་ཁོ་བོས་ཀྱང་དཔྱད་བརྗོད་འགའ་བྲི་བར་འདོད་དོ། །
1. དྲ་གྲོགས་མདུང་ལགས་ན་རེ། དགེ་འདུན་ཆོས་འཕེལ་གྱི་རྗེས་འབྲིང
（འབྲངས)ན་བོད་མི་རིགས་དང་ཁ་ཐག་ཇེ་རིང་ཇེ་རིང་རེད། དོན་གྲུབ་རྒྱལ་ལ་
ལད་ཟློས་བྱས་ན་བོད་མི་རིགས་ཀྱི་འགྲོ་ལམ་ཇེ་དོག་རེད།
དགེ་ཆོས་ལགས་ཀྱིས“ཁ་རྒྱ་རྒན་རྒྱའི་བར་ནི་རིང་བ་སྟེ། །དབུས་
- 36 -



དང་རྟེན་དང་སྐུར་འདེབས།
དང་ ཨ་ མདོ་ལམ་ཡང་ཤིན་ ཏུ་རིང༌། ། མ་ག་དྷ་དང་བོད་ནི་ཆེས་ཆེར་་
རིང་། །ལེགས་སྦྱར་དངོས་དང་སུམ་རྐང་དེ་ལས་རིང”ཞེས་གསུངས་པ་
བཞིན་དྲ་གྲོགས་མདུང་ལགས་དང་དགེ་ཆོས་གཉིས་ཀྱི་བར་ཐག་ནི་དངོས་
གནས་མ་ག་དྷ་དང་བོད་ལས་ཀྱང་རིང་བར་འདུག བར་ཐག་དེ་ནི་
བསམ་བློའི་བར་ཐག་དང་མིག་རྒྱུང་གི་བར་ཐག ཤེས་རབ་ཀྱི་བར་ཐག
རྣམ་དཔྱོད་ཀྱི་བར་ཐག་ཅིག་རེད། “དགེ་འདུན་ཆོས་འཕེལ་གྱི་རྗེས་
འབྲངས་ན་བོད་མི་རིགས་དང་ཁ་ཐག་ཇེ་རིང་ཇེ་རིང”ཡིན་ཚེ། འུ་ཅག་
སུའི་རྗེས་སུ་འབྲངས་པ་ཡིན་ན་ད་གཟོད་བོད་མི་རིགས་དང་ཁ་ཐག་ཇེ་ཉེ་
ཇེ་ཉེ་ཡིན་ནམ། ཐོབ་དང་གོ་སའི་ཆེད་དུ་གཞན་མི་རིགས་ ལ་ མགོ་
འདོགས་ལུས་འབུལ་བྱས་པའི་ཆོས་ལུགས་གྲུབ་མཐའ་ཁག་གི་བླ་སྤྲུལ་དག་
གི་རྗེས་སུ་འབྲང་དགོས་པ་ཡིན་ནམ། ཡང་ན་སྤྱང་ཀི་ནང་ལ་ཁྲིད་ཡོང་
མཁན་ གྱི་ མཁས་ པའི་ དབང་ བོ་ དག་ གི་ རྗེས་ སུ་ འབྲང་ དགོས་ པ་ ཡིན།
ཡང་ན་ ཕ་བསད་ན་ རྒྱལ་རྔ་རྡུང་མཁན་བླུན་པོ་དག་གི་རྗེས་སུ་འབྲང་
དགོས་པ་ཡིན། འདི་ནི་འུ་ཅག་ལ་མཚོན་ན་གནད་དོན་ཞིག་རེད་ལ།
ངེས་པར་དུ་དཔྱོད་ཤེས་ཀྱིས་བསམ་གཞིག་གཏོང་དགོས་པའི་གནད་དོན་
ཞིག་ཀྱང་རེད།
དོན་གྲུབ་རྒྱལ་ལགས་ཀྱིས་ཁོང་གི་སྐུ་ཚེ་ཐུང་ཐུང་གི་རིང་ལ་རང་མི་
རིགས་འདི་སྲོལ་རྒྱུན་གྱི་རྐང་ལམ་ཕྲ་མོ་ནས་དེང་རབས་ཀྱི་གཞུང་ལམ་
ཆེན་མོའི་སྟེང་དུ་བགྲོད་པར་ཧུར་བརྩོན་ཆེན་པོ་བྱས་པ་དང་། ཐ་ན་
- 37 -



ཆེར་མའི་ལམ་གྱི་ང་རོ།
དེའི་ཆེད་དུ་རང་གི་ཚེ་སྲོག་ཀྱང་ཕུལ་ཟིན་ན། ད་དུང“དོན་གྲུབ་རྒྱལ་ལ་
ལད་ཟློས་བྱས་ན་བོད་མི་རིགས་ཀྱི་འགྲོ་ལམ་ཇེ་དོག་ཇེ་དོག་རེད” ཟེར།
ངས་བལྟས་ན་འུ་ཅག་གི་འགྲོ་ལམ་ཇེ་དོག་ནས་ཇེ་དོག་ཏུ་འགྱུར་བྱེད་གཙོ་
བོ་ནི་ ཤེས་ཡོན་ཅན་གྱི་སྡེ་ན་དགེ་ཆོས་དང་དོན་གྲུབ་རྒྱལ་ལྟ་བུའི་རྫུན་
གཏམ་ཟློག་པའི་སྐྱེས་བུ་མེད་པ་དང་། ཁོང་གཉིས་ཀྱི་སྙིང་སྟོབས་རྒྱུན་
འཛིན་བྱེད་མཁན་མེད་པས་རེད་སྙམ། དེ་ལས་ལྡོག་སྟེ་འུ་ཅག་ལ་མོད་
པ་ནི་སྤྱང་ཚུལ་དང་སྒམ་ཚུལ་སྟོན་པའི་ཤེས་ཡོན་ཅན་རྫུས་མ་རྣམས་སོ། །
2. དྲ་གྲོགས་ཤིས་ལགས་ན་རེ། དགེ་འདུན་ཆོས་འཕེལ་དང་དོན་གྲུབ་རྒྱལ་
དང་ཡ་ཏུང་ནི་བུད་མེད་དང་དུ་ཆང་གི་དབང་དུ་གྱུར་པ་ཁོ་ན་རེད། ཁོ་ཚོ་དུ་ཆང་
དང་བུད་མེད་ཀྱི་ཆེད་དུ་ཤི་ན་མི་རིགས་ཀྱི་དོན་དུ་ཚེ་སྲོག་འདོར་ཐུབ་པའི་སྐྱེས་ཆེན་
ཡིན་ནམ།
དྲ་གྲོགས་གདུང་ཁྲི་ལགས་ན་རེ། དགེ་འདུན་ཆོས་འཕེལ་ནི་རྩོམ་པ་པོ་དང་
བསམ་བློ་པ་ཞིག་ཡིན་མོད། འོན་ཀྱང་ཁོ་ནི་ཆབ་སྲིད་པ་ཞིག་མིན། རྒྱུ་མཚན་ནི་
ཁོས་རྒྱ་ཆེ་བའི་བོད་མི་རིགས་ནི་སྨྱོ་ཆུ་བཏུངས་པའི་སྨྱོན་པར་བརྩིས་ཤིང་། ཁོ་རང་
གཅིག་པུ་འཇིག་རྟེན་འདིའི་མཁས་པར་བརླམས(རློམ)ནས། བོད་མི་ཡོངས་ཀྱི་ཁ་
གཏད་དུ་ལངས་པ་རེད། དེ(དེའི)ཕྱིར་ཁོའི་བསམ་བློ་དང་སྙིང་སྟོབས་ནི་བོད་ཀྱི་
བཅིངས་འགྲོལ་དང་རང་དབང་། མང་གཙོ་དང་མིའི་ཐོབ་ཐང་བཅས་ལ་མི་ཕན་
ཞིང་། ཁོ་ནི་དོན་དངོས་གཞིར་འཛིན་མི་ཤེས་པའི་སྟོང་བསམ་རིང་ལུགས་པ་ཞིག་
རེད། དེའི་ཕྱིར་མཇུག་མཐར་ཁོ་ནི་རང་ཁོ་ནའི་འདོད་སྲེད་ཙམ་སྐོང་བའི་དུ་ཆང་
སྲེད་གསུམ་གྱི་བྲན་དུ་གྱུར་ཅིང་། དུ་ཆང་སྲེད་གསུམ་གྱི་ཞེན་དུངས་ཀྱིས་ཁོའི་སྲོག་
- 38 -



དང་རྟེན་དང་སྐུར་འདེབས།
ཀྱང་བཅད་པ་ཡིན་ནོ། །
《འདོད་པའི་བསྟན་བཅོས》སུ། “བུད་མེད་མི་འདོད་སྐྱེས་པ་སུ་
ཞིག་མཆིས། །སྐྱེས་པ་མི་འདོད་བུད་མེད་སུ་ཞིག་མཆིས། །ཕྱི་རོལ་བརྫུ་ཡི་
ཁྱད་པར་མ་གཏོགས་པ། །ཐམས་ཅད་ཀུན་ཀྱང་འདི་ལ་དགའ་བར་ངེས”
ཞེས་གསུངས་པ་ནི་ཤིན་ཏུ་མད་པའི་གཏམ་དུ་འཁུམས་ཏེ། འདི་ནི་མི་
བུའི་ལྷན་སྐྱེས་ཀྱི་འདོད་པ་དང་མི་བུའི་རང་བཞིན་དེ་ལ་ཡིན་འཇོག་བྱས་
པ་ཞིག་རེད། འུ་ཅག་གི“ཆོས་པ”དང“ མཁས་པ”སྐོར་ཞིག་བུད་མེད་
ལ་དགའ་བཞིན་དུ་དེ་ལ་སྨད་ཅིང་དགག་བྱར་འཛིན་པའི་ཚུལ་འཆོས་ཀྱི་
བཟོ་ལྟ་དེ་མཐོང་བས། དགེ་ཆོས་ཀྱི་ངག་ལས། “འཁོར་ལོ་ལྔ་ལྡན་རྩ་ཡི་
འཕྲུལ་འཁོར་ལ། ། རང་བཞིན་གཤིས་ཀྱིས་གནས་ སའི་བདེ་བ་འདི། །
སྐྱོན་དུ་བཟུང་ནས་དགག་པ་ཅི་ལ་འཐད། །འདོད་པའི་དོན་ལ་དགའ་བ་
འདོད་ཆགས་ཏེ། །འདོད་པའི་དོན་ལ་དགའ་བ་དད་པ་ཉིད། །མི་འདོད་
དོན་ལ་འཇིགས་པ་ཞེ་སྡང་སྟེ། །མི་འདོད་དོན་ལ་འཇིགས་པ་ངེས་འབྱུང༌
ཉིད། ། འདོད་དང་མི་འདོད་སེམས་ཀྱི་ཁྱད་ཆོས་ཏེ། ། བསྒྱུར་ཏུ་བཏུབ་
ཀྱང་སྤང་དུ་མེད་པ་ལགས”ཞེས་ཀྱང་ཐལ་ལོ། ། དོན་དུ་དྲ་གྲོགས་ཤིས་
ལགས་ཐེ་བའི་བུད་མེད་དང་ དུ་ཆང་གི་དབང་དུ་མ་གྱུར་པ་རྣམས་ལ་
མཚོན་ན་ཡང་། “ གཟུགས་ཀྱི་ནང་ན་མཛེས་པའི་ མཐར་ ཐུག་ པ” ནི
“སྐྱེས་པའི་མིག་ལ་བུད་མེད་གཟུགས”མིན་པ་དང་། “སྒྲ་ཡི་ནང་ན་
སྙན་པའི་མཐར་ཐུག་པ”ནི“སྐྱེས་པའི་རྣ་བར་བུད་མེད་སྒྲ”མིན་ཞེས་སུས་
- 39 -



ཚེར་མའི་ལམ་གྱི་ང་རོ།
ཁ་ཚོན་གཅོད་ཐུབ་སྟེ་མི་ཐུབ་བོ། །
དགེ་ཆོས་དང་དོན་གྲུབ་རྒྱལ་ནི་མི་རིགས་འདི་རྨོངས་གཉིད་ལས་
དཀྲོག་ཆེད་རང་གི་གཅེས་པའི་ཚེ་སྲོག་ཀྱང་ཕངས་མེད་དུ་དོར་བ་ཞིག་
ཡིན་པ་ལས། “བོད་མི་ཡོངས་ཀྱི་ཁ་གཏད་དུ་ལངས་པ”ཞིག་མིན་པ་ནི་
འུ་ཅག་གི་ཉེ་རབས་དང་དེང་རབས་ཀྱི་ལོ་རྒྱུས་ལ་བློ་སྦྱོང་ཏོག་ཙམ་ཡོད་པ་
ཞིག་ཡིན་ཕྱིན་ཧ་གོ་ཡོང་གི་རེད་མོད། འོན་ཀྱང་དྲང་ལྡོག་ལ་བླང་དོར་
འབྱེད་པའི་བློ་མིག་ལྡོངས་པའི་མི་སྐོར་ཞིག་ལ་མཚོན་ན་ད་དུང་དཔེ་ཀློག་
མང་དུ་བྱེད་དགོས་ཚོད་དུ་འདུག དེས་ན་འདིར་ཡང་བསྐྱར“ གཅིག་
པུར་ལུས་པའི་བདེན་པའི་བུ་ཆུང”དགེ་ཆོས་ལགས་ལྷ་སར་སྐུ་གཤེགས་
ཁར་གསུངས་པའི་གསུང་དུམ་ཞིག་དང་། དོན་གྲུབ་རྒྱལ་གྱི་ཁ་ཆེམས་ཡི་
གེ་འགོད་པའི་དགོས་པ་ཤིན་ཏུ་ཆེ་སྟེ། གཤམ་དུ་དེ་འགོད་པ་ལ།
“ ངས་དཀའ་ལས་ཏོག་ཙམ་བརྒྱབ་པ་དེ། ཡིན་རྒྱུ་བོད་ཀྱི་དོན་དུ་བྱས་པའི་
ཁུལ་ཡིན་ཡང་། གང་ཡང་བྱུང་མ་སོང་། དཔེར་ན་ལུང་པ་ཁ་བྱང་ལྟ་ཞིག་ཏུ་མེ་
ཏོག་དཀར་པོ་སྙིང་རྗེ་བོ་གཅིག་སྐྱེས། དེ་ལ་དྲི་སྣོམ་མཁན་ཕར་ཞོག མིག་ཟུར་
ཙམ་ཡང་ལྟ་མཁན་མ་རྙེད་པས་ལུང་པ་དེའི་ནང་དུ་སྐམ་པ་འདྲ་བ་ཞིག་རང་རེད།”
“ད་ནི་འཛམ་གླིང་ན་དཀོན་པའི་བཻཌཱུརྱའི་བུམ་པ་ཞིག་རྡོ་ལ་བརྡབས་ཚར།”
དགེ་འདུན་ཆོས་འཕེལ་གྱིས།（《དགེ་འདུན་ཆོས་འཕེལ་གྱི་རྣམ་
ཐར》དུ་གསལ)
“སེམས་པ་འདི་སྡུག་བསྔལ་གྱིས་ཡོངས་སུ་མནན་ཏེ་ལྗིད་ཏིག་ཏིག་གི་ངང་ཁྱེད་
ཁ 40 ཡ



དང་རྟེན་དང་སྐུར་འདེབས། །
དང་གྱེས་ཕྱག་ཕུལ་བ་ཡིན། ཁོ་བོས་ལམ་འདི་འདྲ་ཞིག་བདམས་པའི་གཏམ་ངན་
འདི་གོ་དུས་ཁྱེད་ཉིད་ཧ་ལས་ཤིང་ཧང་སང་བས་མི་ཚད། བདག་གི་ནོར་འཁྲུལ་
ཞིག་ཏུ་བརྩི་ནའང་ཐང་མོད། གལ་སྲིད་ཁྱེད་ཀྱིས་སེམས་རྣལ་ལ་ཕབ་སྟེ་ཁོ་བོའི་ཤི་
རྐྱེན་འདིར་ཞིབ་འདང་རེ་བརྒྱབ་ཚེ། མཐའ་མཇུག་གི་གྱེས་ཕྱག་ཕུལ་དོན་ལའང་རྒྱུ་
མཚན་ཡེ་ནས་མེད་པ་མ་ཡིན་པའི་ངེས་ཤེས་འདྲོང་འོང་གི་རེད། ཁྱེད་དང་གཏན་
བྲལ་དུ་འགྱུར་བའི་སྐབས་འདིར། ང་ནི་ཁྱེད་དང་མཇལ་འདོད་ཅི་འདྲ་ཆེ་ཨང་།
ཡིན་ནའང་དེ་ནི་སྲིད་པ་ཞིག་མ་ཡིན་ཏེ། དེ་རིང་ངས་ད་དུང་ཁྱེད་ལ་གློག་འཕྲིན་
ཞིག་བཏང་དོན་ནི། མྱུར་དུ་ལས་གནས་སྤོར་བའི་བརྡ་ཡིག་ཅིག་འབྱོར་བར་རེ་བ་
ཆེ་བས་ཡིན། འོན་ཀྱང་། ངས་བསམ་གཞིག་ཞིབ་མོ་ཞིག་བཏང་བ་ན། རང་
རིགས་འདི་སྔར་བཞིན་བླུན་རྨོངས་དང་རྗེས་ལུས་ཀྱི་ཀློང་དུ་འཁྱམས་ཤིང་། དེའི་
དོན་དུ་ཁོ་བོས་ཀྱང་རྩོམ་ཡིག་ཁ་གྲངས་ལོངས་པ་ཞིག་བྲིས་ཏེ་ཁོ་པ་ཚོའི་གོ་རྟོགས་དེ་
སད་ན་སྙམ་ཡང་། ཕམ་ཁ་ནི་རང་གིས་ཉོ་དགོས་བྱུང་རྐྱེན། ངས་རང་ཉིད་ཀྱི་
ཉམ་ཆུང་བའི་ཚེ་སྲོག་བློས་བཏང་སྟེ་དུང་བརྡ་གསལ་པོ་ཞིག་བསྒྲགས་པ་ཡིན།”
— དོན་གྲུབ་རྒྱལ་གྱིས། （2005ལོའི《གངས་རྒྱན་མེ་ཏོག》དེབ་
བཞི་པའི་སྟེང་གི《དཔའ་དར་རིང་མོ》རུ་གསལ），
3. དྲ་གྲོགས་རིགས་ཞེན་ལགས་ན་རེ། དགེ་ཆོས་འཆལ་པོ་དང་དོན་གྲུབ་
རྒྱལ་གཞན་ཞེན་རིང་ལུགས་པ་བཅས་ཀྱི་ལངས་ཕྱོགས་ལ་དོགས་སློང་དང་དགག་
གཞག་བྱ་དགོས།
མི་སུ་ཞིག་ཡིན་རུང་གཞན་གྱི་ལྟ་ཚུལ་ལ་མི་འཐད་ཚེ་དེ་ལ་དོགས་
སློང་དང་དགག་སྒྲུབ་ནི་བྱེད་ཆོག་ཆོག་ཡིན་པ་རེད། འཇིག་རྟེན་སྟེང་
- 41 -
-
-
，



ཚེར་མའི་ལམ་གྱི་ང་རོ།
ཚད་མའི་སྐྱེས་བུ་དང་ཚད་མའི་བདེན་དོན་ཞེས་པ་ཞིག་ནམ་ཡང་མེད་
པར་འདོད། ལོ་རྒྱུས་སྟེང་གི་ཆག་འཇིག་གང་མང་དང་གོད་ཆག་གང་
མང་། ནད་ཡམས་གང་མང་། དམར་གསོད་གང་མང་ཞིག་ནི“ཚད་
མའི་སྐྱེས་བུ”ཡི“ཚད་མའི་གསུང”ལ་ཉན་པ་དང༌། “ཚད་མའི་བདེན་
དོན”ཡིན་པར་རློམ་ནས་བྱུང་བ་ཞིག་རེད། ཡང་ན“ཚད་མའི་སྐྱེས་བུ”
དང“ཚད་མའི་བདེན་དོན”“འཇིག་རྟེན་གྱི་མགོན་སྐྱབས་ཆེན་མོ”སོགས་
ཀྱི་མིང་ཐོག་ནས་སྒེར་གཅོད་པ་དང་སྲིད་འཛིན་པ་དག་གིས་མང་ཚོགས་
ལ་སྡུག་བསྔལ་གྱི་རྒྱ་མཚོ་དང་ཁྲག་གི་མཚོ་མོ་བསྐྱིལ་བ་རེད། དེའི་རྐྱེན་
གྱིས་སྐྱེས་བུ་སུ་ཞིག་ཡིན་ཡང་རུང་། ལྟ་ཚུལ་གང་ཞིག་ཡིན་ཡང་ཆོག
དེ་ལ་དོགས་སློང་དང་དགག་སྒྲུབ་བྱེད་ཆོག་ཆོག་ཡིན་པས་ན། དགེ་ཆོས་
དང་དོན་གྲུབ་རྒྱལ་གཉིས་ཀྱང་དེ་ལས་མ་འདས། ཡིན་ནའང༌། དགེ་
ཆོས་ཀྱི “ སྤྱོད་པ་འཆལ་བ”ཙམ་གྱིས་ཁོང་གི་རིགས་གཞུང་དང་བསམ་བློ་
ལ་གནོད་པ་ཅི་ཡང་བྱེད་ཀྱི་མི་འདུག་སྟེ། གལ་ཏེ་སྤྱོད་པ་འཆལ་བའི་
དབང་དུ་བཏང་ཡང་ཁོང་གིས་མཁས་པའི་དམ་ཚིག་ནི་སྲོག་ལ་བབས་ཀྱང་
འབད་ པས་བསྲུངས་ཡོད་པས་མི་ཚད། ད་དུང “ རང་སྡེའི་རིགས་ལ་
ཞེན་པ་དཀར་པོའི་མདངས། ། རང་བྱུང་སྙིང་གི་དབུས་ན་ གནས་པ་་་་
འདིས། ། རང་ཡུལ་ཁ་བ་ཅན་གྱི་རྗེས་འབངས་ལ། ། རང་གི་ནུས་པས་སྲི་
ཞུ་ཅུང་ཟད་སྒྲུབ”ཡོད་པ་རེད། འོ་ན་སྤྱོད་པ་ལེགས་ཤིང་ཡ་རབས་ཚུལ་
ལྡན་དུ་རློམ་པའི “མཁས་པ”ཚོས་གནད་འགག་གི་སྐབས་སུ་མཁས་པའི་
— 42 -



དང་རྟེན་དང་སྐུར་འདེབས།
དམ་ཚིག་སྲུང་གི་འདུག་གམ། ཡང་ན་རང་ཡུལ་ཁ་བ་ཅན་ལ་ཞེན་པ་
དཀར་པོའི་ངང་ནས་སྲི་ཞུ་སྒྲུབ་ཀྱི་འདུག་གམ། ཁོ་བོ་དོགས་པ་ཟ་འོང༌།
“དོན་གྲུབ་རྒྱལ་གཞན་ཞེན་རིང་ལུགས་པ”ཞེས་པ་ནི་ཕལ་ཆེར་རྒྱུ་
མི་རིགས་ལ་དགའ་ཞེན་འདུག་ཅེས་བཤད་ཀྱི་ཡོད་པ་འདྲ། ཡང་གཅིག་
བཤད་ན་རྒྱ་མི་རིགས་ཀྱི་རིག་གནས་ལ་དགའ་ཞེན་འདུག་ཅེས་བཤད་ཀྱི་
ཡོད་པ་འདྲ། ངས་བལྟས་ན་དོན་གྲུབ་རྒྱལ་གྱི་མི་ཚེ་དང་ལྗགས་རྩོམ་
སོགས་གང་ལ་བལྟས་ཡོང་ན། ཁོང་གི་འཕག་འཚག་གི་ང་རོ་དེ་འུ་ཅག་
གི་ཕྱིར་དུ་སྒྲོག་གིན་འདུག རྟོགས་སད་ཀྱི་ཅོང་བརྡ་དེ་འུ་ཅག་གི་ཕྱིར་
དུ་རྒྱག་གིན་འདུག ཚེ་སྲོག་གི་མར་མེ་དེ་འུ་ཅག་གི་ཕྱིར་དུ་སྒྲོན་གྱིན་
འདུག མི་རིགས་གཞན་གྱི་རིག་གནས་དང་ལེན་བྱེད་པ་དེ་ཡང་ཁོང་ལ་
ཚུར་ལེན་གྱི་སྙིང་སྟོབས་ལྡན་པས་རེད། གསར་གཏོད་ཀྱི་སྤོབས་པས་
ཕྱུག་པས་རེད། མདུན་སྐྱོད་ཀྱི་བློ་སྤོབས་མངའ་བས་རེད། མདོར་ན།
《ལང་ཚོའི་རྦབ་ཆུ》རུ“མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་
ལྟའི་ཚབ་བྱེད་མི་རུང་ལ། བ་ཚྭའི་དྲི་དང་འགྲོགས་པའི་ཁ་སང་གིས་དེ་
རིང་གི་སྐོམ་པ་ག་ལ་སོད། རྙེད་པར་དཀའ་བའི་ལོ་རྒྱུས་ཀྱི་བེམ་པོ་ལ།
དུས་དང་མཐུན་པའི་སྲོག་གི་དབང་པོ་མ་ཞུགས་ན། ཡར་རྒྱས་ཀྱི་འཕར་
རྩ་ལྡིང་མི་སྲིད་ལ། སྔོན་ཐོན་གྱི་སྙིང་ཁྲག་རྒྱུ་མི་ཐུབ་ཅིང་། མདུན་
སྐྱོད་ཀྱི་གོམ་པ་དེ་བས་ཀྱང་ངོ”ཞེས་བརྗོད་པ་ལྟར་རོ། །
4. དྲ་གྲོགས་བློ་བཟང་ཉི་འོད་ལགས་ན་རེ། དོན་གྲུབ་རྒྱལ་ལ་རྒྱ་མི་རིགས་ཀྱི་
- 43 –



ཚེར་མའི་ལམ་གྱི་ང་རོ། .
རྩོམ་རིག་མཁས་ཅན་ལུའུ་ཤུན(ཞུན》དང་ཆ་མཚུངས་པ་ཡང་འདུག ལུའུ་ཤུན་
(ཞུན)ནི་ནམ་ཡང་སོ་སོའི་མི་རིགས་ཀྱི་མཚང་འབྱིན་མ་ཚར་བར་སྡོད་པ་དང་ཕྱིས་སུ་
ཡང་ཁོ་ཚོ་ནི་སྲོལ་རྒྱུན་གྱི་ཉིང་ཁུ་བརླག་པའི་ཕྱི་ལུགས་མར་ཁེ་སིས་དང་དངོས་གཙོ་
རིང་ལུགས་ཀྱི་རྗེས་འབྲངས་པ་ཙམ་དུ་ཟད།
དྲ་གྲོགས་མདུང་ལགས་ན་རེ། ལྟོས(ལྟས)ངན་དེའི་རིང་ནས་བཟུང་བོད་མི་
རིགས་ལ་ཀླ་ཀློ་དང་མུན་འཐོམས། རྙིང་ཞེན། བློ་གྱོང་། མཁྲེགས་འཛིན།
རིག་པ་རྟུལ་པོ། ཕྱོགས་ཞེན། རྨོངས་དད། བླུན་རྨོངས་བཅས་ཀྱི་མིང་ངན་
བཏགས་བྱུང་བ་རེད། ཁས(ཁོས)གཞན་རྩོམ་ལ་ལད་ཟློས་བྱས་ཏེ་བོད་ཀྱི་ལོ་རྒྱུས་
རིང་མོའི་ལམ་ཆེན་དེར་རྐང་ལམ་ཕྲ་མོ་ཞེས་ངན་དམོད་དང་། བོད་མི་ཤེས་རབ་
ལྡན་པ་དག་ལ་རྒན་པོ་བློ་གྱོང་ཟེར་ནས་བསྡིགས་པའི་རྒྱུ་མཚན་ནི། བོད་ལ་རང་
དབང་ཐོབ་ན་མ་དགའ་བ་མིན་ན་ཅི་ཡིན། །
ལུའུ་ཞུན་ཙིགྱི་མི་ཚེ་གང་བོ་ནི་མུན་ནག་དང་སྒེར་གཅོད། བླུན་
རྨོངས་དང་གཉའ་གནོན། རྨོངས་འཐོམ་དང་རྗེས་ལུས་སོགས་དང་ཁ་
གཏད་དུ་འགྲེང་བ་ཞིག་རེད། དེ་བས་ཁོང་སྐུ་མ་གཤེགས་བར་དུ་དེ་
དག་དང་འཐབ་རྩོད་ཀྱིས་ གློ་གྲི་ངར་མའི་འབོལ་རྩོམ་ནི་ཆུ་བོའི་རྒྱུན་
བཞིན་བྲིས་ཤིང་། ལྗིད་ཏིག་ཏིག་གི་གོམ་པ་ཡང་མདུན་ནས་མདུན་ནས་
སྤོས་པ་རེད། ཁོང་གིས་སྐབས་དེ་གའི་མི་དང་ཕྱི་རབས་པ་རྣམས་ལ་
© མར་ཁེ་སི། (K. Marx, g# #,1818-1883) འཇར་མན་པ། མར་ཁེ་སི་རིང་ལུགས་ཀྱི་སྲོལ་འབྱེད་
པ། བརྩམས་ཆོས《མ་རྩའི་རྣམ་བཤད》སོགས་འདུག
2 ལུའུ་ཞུན། ( ཀྵ it, 1881 - 1936)ཀྲུང་གོའི་རྩོམ་རིག་མཁན་དང་བསམ་བློ་མཁན། བརྩམས་ཆོས《 ཨ
Qགཏམ་རྒྱུད》སོགོས་འདུག
- 44 -



དང་རྟེན་དང་སྐུར་འདེབས།
བཞག་པའི་སྣང་བརྙན་ནི་ངེས་པ་དོན་གྱི་བསམ་བློའི་འཐབ་མོ་པ་ཞིག་གོ།
དོན་གྲུབ་རྒྱལ་ཁོང་ལ་མཚོན་ན་འུ་ཅག་གི་རྙིང་ཞེན་དང་ལེ་ལོ། སྐྱིད་
ལུག་དང་བག་འཁུམ། རྗེས་ལུས་དང་ཀླ་ཀློ་སོགས་ལ་སུན་འབྱིན་པའི་བློ་
སྤོབས་དང༌། སྲོལ་རྒྱུན་དང་རྒྱབ་གཏོད་པའི་འདུ་ཤེས་དྲག་པོ་ཡོད་པར་
མ་ཟད། ད་དུང“ངག་ལས་སེམས་ཅན་ཐམས་ཅད་ཀྱི་འཕྲིན་ལས་སྒྲུབ་
པར་ཁས་འཆེས་ཀྱང༌། དོན་ལ་རང་དོན་འབའ་ཞིག་མ་གཏོགས་བསམ་
རྒྱུ་མེད་པའི་སེར་མོ་པ་འདི་དག་གི་ནང་དུ། རྒོད་བྲོ་བའི་ཨ་ཙ་ར་ཤིན་ཏུ་
མང་ སྟེ། གདོང་ལ་འབག་གྱོན་ནས་འཆམ་བྱེད་མཁན་དང་ཕྱོགས་་་་
མཚུངས་པས་སོ། །ཁོ་བོ་ནི་བསྟོད་སྨད་ཀྱི་འབེན་དུ་གྱུར་ཀྱང་རུང་གིས་ཚེ་
འདིར་ནི་དེ་དག་གི་ལྡོག་ཟླར་མཐའ་གཅིག་ ཏུ་ལངས་རྩིས་ཡོད” ཅེས་་་
བརྗོད་པ་ལྟར་དངོས་གནས་འཐབ་མོ་པ་ཞིག་གི་བརྟུལ་ཞུགས་འཛིན་རྒྱུ་
ཡིན་པར་ཁས་འཆེས་འདུག ཡིན་ནའང་རྐྱེན་གང་མང་ཞིག་གི་དབང་
གིས་དགག་སྒྲུབ་ཀྱི་ལས་དེ་ནི་སྐྱི་པགས་ཙམ་མ་གཏོགས་ནང་གི་སྲོག་སྙིང་
ལ“ གློ་གྲི”ཡིས“འཛེར”ཐུབ་མི་འདུག དེ་ནི་ང་ལ་མཚོན་ན་ཆེས་ཡིད་
ཕངས་པའི་གནས་ཤིག་རེད། དེའི་དབང་གིས་དོན་གྲུབ་རྒྱལ་དང་ལུའུ་
ཞུན་གཉིས་ལ་འདྲ་བའི་ཆ་ཡང་ཡོད་ལ། མི་འདྲ་བའི་ཆ་ཡང་ཡོད་པ་
རེད། །
ལུའུ་ཞུན་ནི “སྲོལ་རྒྱུན་གྱི་ཉིང་ཁུ་བརླག་པའི་ཕྱི་ལུགས་མར་ཁེ་སི་
དང་ དངོས་ གཙོ་ རིང༌ ལུགས་ ཀྱི་ རྗེས་ འབྲངས” ཡོད་ པ་ ནི་ བདེན་ ལ།
- 45 -



ཚེར་མའི་ལམ་གྱི་ང་རོ།
བརྒྱ་ལོ20པའི་ལོ་རབས30པའི་ནང་དུ་གུང་ཁྲན་ཏང་དང་མཉམ་འབྲེལ་
ཡང་བྱས་འདུག་པ་རེད།༧ ལུའུ་ཞུན་གྱིས་སྐབས་དེར་གུང་ཁྲན་རིང་ལུགས་
ཀྱི་ལམ་བུ་བདམས་པ་ནི། གཅིག་ན་སྐབས་དེའི་ནུབ་ཕྱོགས་ཀྱི་དེང་
རབས་ ཅན་གྱི་ལམ་བུ་ལ་ཐེ་ཚོམ་དང་རེ་ཆད་བྱུང་ཞིང་། རྒྱ་ནག་གི་
བཀས་བཀོད་རྒྱུད་འཛིན་གྱི་སྲོལ་རྒྱུན་རིག་གནས་ལ་ཡིན་དགག་བྱས་པ་
དང་། གཉིས་ན་ཁོང་གི་གསར་བརྗེའི་ཕུགས་བསམ་དེ་གུང་ཁྲན་རིང༌
ལུགས་དང་ཁ་འཕྲོད་པས་རེད་སྙམ། ཡིན་ནའང་ཁོང་ནི་རིང་ལུགས་
གང་ཞིག་ཡིན་ཡང་རང་གི་དཔྱོད་ཤེས་ཀྱིས་བརྟག་དཔྱད་མ་བཏང་བར་
ཚོད་ཚོད་ལ་ཧོལ་རྒྱུག་བྱེད་མཁན་ཞིག་ནི་མིན་པར་འདུག ཁྱད་པར་དུ་
སྲིད་དབང་སྒེར་གཅོད་བྱེད་པའི་སྲིད་གཞུང་དང་། སྐྱིད་སྡུག་ཁོ་ནའི་ཁེ་
ཕན་ལ་དམིགས་པའི་རིང་ལུགས་དང་གཞུང་ལུགས་ལ་དེ་བས་ཀྱང་དགའ་
པོ་མེད་པ་ཞིག་ཀྱང་ཡིན་འདུག དེའི་སྐོར་ནི་རྒྱའི་དེང་རབས་ཀྱི་ལུའུ་
ཞུན་ཞིབ་འཇུག་ཆེད་མཁས་པ་དང་མི་ཚུལ་བསམ་བློ་མཁན་ཆན་ལི་ཆུན༧
དང་ལིན་ཞན་ཀྲིིགཉིས་ཀྱིས་བྲིས་པའི་ཆེད་རྩོམ་དག་ལ་གཟིགས་ན་ཧ་
ཅང་གསལ། བརྒྱ་ལོ20པའི་ནང་གི “རིག་གསར” སོགས་ཀྱི་སྐབས་ལ་
ཆབ་སྲིད་ཀྱི་དགོས་དབང་གིས་ལུའུ་ཞུན་ལ་ཆོ་ལོ་མང་པོ་བསྩལ་ཏེ་གསར་
1) དེ་ནི་ལུའུ་ཞུན་ཁོང་གཡོན་རུའི་རྩོམ་མཁན་མནའ་འབྲེལ་གྱི་ཁོངས་མི་གཙོ་བོ་ཡིན་པ་བསྟན། མནའ་འབྲེལ་དེ་ནི་
ཀྲུང་གོ་གུང་ཁྲན་ཏང་གི་མགོ་ཁྲིད་འོག་བྱུང་བའི་གསར་བརྗེའི་རྩོམ་རིག་ཚོགས་པ་ཞིག་གོ།
༤ ཆན་ལི་ཆུན།(Rt# #,1939-)ཀྲུང་གོའི་དེང་རབས་ཀྱི་ལུའུ་ཞུན་ཞིབ་འཇུག་ཆེད་མཁས་པ་དང་། མི་ཚུལ་
བསམ་བློ་མཁན། མཁས་པ། བརྩམས་ཆོས《བརྗེད་ངས་ཟློག་པ》དང《ལུའུ་ཞུན་དང་འཕྲོད་པ》སོགས་འདུག་
3 ལིན་ཞན་ཀྲི། (+t%#,1948-)ཀྲུང་གོའི་དེང་རབས་ཀྱི་རྩོམ་མཁན་དང་མཁས་པ། བརྩམས་ཆོས《མི་ཡུལ་
གྱི་ལུའུ་ཞུན》སོགས་འདུག
— 46 -



དང་རྟེན་དང་སྐུར་འདེབས།
བརྗེའི་ཆེད་དུ་ཁོང་གི་དར་ཆ་ཕྱར་པ་ནི་འཁྱོག་བསྒྱུར་བྱས་པ་ཁོ་ན་ལས་མ་
འདས། དེ་ནི་ཤེས་ཡོན་ཅན་ཞིག་གི་ངོས་ནས་བལྟས་ན་ངོ་ཚ་དང་སྐྱོ་
གར་ཆེན་པོ་ཞིག་ཡིན་པ་རེད། གཞན་ཆན་ལི་ཆུན་ལགས་ཀྱི《 ལུའུ་ཞུན་
གྱི་ལས་དབང》(རྩོམ་འདི་རྒྱ་ཡིག་གི་དྲ་ཚིགས *** ཝཱ ཞེས་པར་གསལ）ཞེས་
པར་གོང་གི་འདིའི་སྐོར་ལ་གསེད་འགྲོལ་མང་པོ་བྱས་འདུག་པས་མོས་པ་
ཡོད་མཁན་ཚོས་རྩོམ་དེར་གཟིགས་པར་འཚལ། །
སྤྱིར་ནུབ་ཕྱོགས་ཡུལ་ནས་རྩ་བ་ཚུགས་པའི་མར་ཁེ་སི་རིང་ལུགས
(ཡང་ན་དམར་པོའི་རིང་ལུགས）འདི་སྤྱི་ཚོགས་བཅིངས་འགྲོལ་དང་སྤྱི་ཚོགས་
གསར་བརྗེ། སྤྱི་ཚོགས་འདྲ་མཉམ་སོགས་ཀྱི་ཕྱོགས་ལ་གཞོལ་ཆེ་བའི་
གཞུང་ལུགས་ཤིག་ཏུ་སྣང་ནའང་། མ་བསམ་ ས་ ནས་ གཞུང་ལུགས་
འདིའི་འབྲས་བུ་ནི་ནུབ་ཕྱོགས་ནས་མ་སྨིན་པར་ སུའུ་ལེན་དང་ཀྲུང་གོ་
སོགས་ནས་སྨིན་སོང་བ་རེད། སུའུ་ལེན་དང་ཀྲུང་གོ་སོགས་ལ་མར་ཁེ་
སི་རིང་ལུགས་འདི་དར་བ་ནས་བཟུང་། མར་ལེ་རིང་ལུགས་ནི་འཇིགས་
སྐུལ་དང་དྲག་ཤུགས། གདུག་རྩུབ་ རང་ བཞིན་ གྱི་གསར་བརྗེའི་མིང་
ཚབ་ཅིག་ཏུ་གྱུར་པས། ད་ལྟ་མར་ལེ་རིང་ལུགས་དང་གུང་ཁྲན་རིང་
ལུགས་ཞེས་ན་སྐྱེས་བུ་སུ་ཞིག་ཡིན་ཡང་སྙིང་མི་བདེ་ཞིང་རྣ་ལ་གཟན་པ་ལྟ་
བུའི་ཚོར་པ་ཞིག་འགོག་མིན་དུ་སྐྱེས་འོང་གི་ཡོད་པ་རེད། དེ་བས་དོན་
གྲུབ་རྒྱལ་ཡང“ སྲོལ་རྒྱུན་གྱི་ཉིང་ཁུ་བརླག་པའི་ཕྱི་ལུགས་མར་ཁེ་སི་དང་
དངོས་གཙོ་རིང་ལུགས་ཀྱི་རྗེས་འབྲངས”ཞེས་དང༌། ཡང་ན“བོད་ལ་
- 47 -



ཚེར་མའི་ལམ་གྱི་ང་རོ།
རང་དབང་ཐོབ་ན་མ་དགའ་བ་མིན་ན་ཅི་ཡིན”ཞེས་བརྗོད་ན་འུ་ཅག་གིས་
ཁོང་ལ་ཞྭ་མོ་བསྐོན་རྒྱུ་ཆེ་དྲགས་སོང་ལ། སྐུར་འདེབས་བྱེད་རྒྱུ་ཡང་
ཐལ་དྲགས་སོང་ངོ༌། །གཞན་དུ་ན་དྲ་གྲོགས་མདུང་ལགས་ཀྱི་སྐད་ཆ་འདི་
ནི་མ་བརྟག་མ་དཔྱད་པའི་གཟུ་ལུམ་གྱི་གཏམ་ཁོ་ནར་སྣང་། །
5. དྲ་གྲོགས་གྲགས་པ་རྒྱ་མཚོ་ལགས་ན་རེ། འདས་པའི་དགེ་ཆོས་དང་དོན་
གྲུབ་རྒྱལ། དེང་དུས་ཀྱི་ཞོགས་དུང་དང་དེའི་རྗེས་འབྲིང(འབྲངས）དང་བཅས་
བོད་ནང་དཀྲུགས་པ་ལ་ཤིན་ཏུ་མཁས། ཕྱིའི་ཤེས་བྱ་བོད་ནང་དྲངས་ནས་བོད་
དར་རྒྱས་བཏང་བའི་བྱས་རྗེས་ཏིལ་འབྲུ་ཙམ་ཡང་སྟོན་རྒྱུ་མེད། དེ་འདྲ་ལ་སྟོད་པ་
མི་འབབ་སྨད་པ་འབབ།
དགེ་ཆོས་དང་དོན་གྲུབ་རྒྱལ་སོགས་ཀྱིས་བོད་ནང་ཇི་ལྟར་དཀྲུགས་
སོང་། ཡང་ན་ཁོང་ཚོ་ནི་འུ་ཅག་གི་འཕེལ་རྒྱས་ཀྱི་གེགས་རྐྱེན་ཅི་ཞིག་ཏུ་
གྱུར་སོང་། གལ་སྲིད་ཁོང་ཚོས་བོད་ནང་དཀྲུགས་པའི་ནག་ཉེས་འདི་
རེད་ཅེས་སྟོན་རྒྱུ་ཞིག་ཡོད་ན་སྨད་པ་དང་སྡིགས་མོ་འབབ་མོད། འོན་
ཀྱང་ བསམ་བློའི་ཕྱོགས་ནས་འུ་ཅག་ལ་གཡོ་སྐྱོམ་དང “ཕྱི་དཀྲུག་ནང་་
དཀྲུག”བཟོས་པ་ཡིན་ན། དེ་ནི་བསམ་བློའི་ཐད་ཀྱི་ཐོད་བརྒལ་ཆེན་པོ་
ཞིག་རེད་ལ། ཡང་ན་འུ་ཅག་ལ་ད་དུང་གསོན་ཤུགས་དང་རེ་བ་ཡོད་
པའི་རྟགས་ཤིག་རེད་སྙམ། དོན་དངོས་སུ་འུ་ཅག་གི་གྲུབ་མཐའ་ཁག་གི་
ལོ་རྒྱུས་ལ་བལྟས་ཡོང་ན་བོད་ནང་དཀྲུགས་མཁན་ནི་སུ་རེད། ཡང་ན་
རྒྱལ་དབང་སྐུ་ཕྲེང་བཅུ་གསུམ་པའི་སྐབས་ལ་བོད་ནང་དཀྲུགས་ཏེ་དེང་
- 48 -



དང་རྟེན་དང་སྐུར་འདེབས།
རབས་ཅན་འཕེལ་རྒྱས་ཀྱི་བཀག་རྡོ་རུ་འགྱུར་བྱེད་དེ་དག་སུ་ཞིག་གིས་
བསྒྲུབས་པ་རེད། འདིར་ཁོ་བོས་ལན་འདེབས་པའི་ངལ་བ་མ་བྱས་ཀྱང་
ཀློག་པོ་ཚོས་ཞིབ་ཏུ་བསམ་ན་ཧ་གོ་ཡོང་གི་རེད། འུ་ཅག་དར་རྒྱས་སུ་
གཏོང་རྒྱུ་ནི་ཤེས་ཡོན་ཅན་རེ་གཉིས་ཀྱིས་ཐེག་པ་ཞིག་མ་ཡིན་པར། དེ་
ནི་ བོད་ མི་སྤྱིའི་ བསམ་བློ་ དང་ འབྱུང་ སྤུས། ཤེས་ ཡོན། བློ་ སྦྱོང་།
ནུས་པ་སོགས་དང་འབྲེལ་བ་དམ་པོ་ཡོད་པ་ཞིག་རེད། ཡིན་ནའང་ཤེས་
ཡོན་ཅན་ནི་སྤྱི་ཚོགས་ཀྱི་སྒུལ་ཤུགས་དང་ཁ་ལོ་སྒྱུར་པོ་ཡིན་པ་ནི་བསྙོན་དུ་
མེད། འུ་ཅག་ལ་འགན་འཁྲིའི་འདུ་ཤེས་ལྡན་ཞིང་ཉམ་ཆུང་གི་ཚོགས
ཙྩ; g# iཆ)ལ་དོ་ཁུར་བྱེད་པ་དང༌། སྤྱི་ཚོགས་ལ་ཧུར་བརྩོན་གྱིས་འཇུག་
པའི་ཤེས་ཡོན་ཅན་འདི་འདྲ་བ་བྱུང་ན་ད་དུང“བོད་ནང་དཀྲུགས་པ་ལ་
ཤིན་ཏུ་མཁས”ཞེས་བརྗོད་ཚེ། ད་ནི“རྒྱུ་མཚན་མེད་པར་བརྗོད་ན་ཡིད་
ཆེས་ཤིང༌། ། རྒྱུ་མཚན་བཙལ་ཏེ་སྨྲས་ན་བརྙས་བྱེད་པའི། ། སྐྱེ་བོ་རྨོངས་
པའི་སེམས་ཀྱི་གཤིས་ལུགས་འདི། ། ཚད་མའི་འཇུག་པ་ཀུན་ལས་འདས་
པ་ལགས”ཞེས་པའི་དགེ་ཆོས་ཀྱི་གསུང་འདི་ལན་དུ་སྦྱིན་དགོས་བྱུང༌།
སྤྱིར་ན་རིག་གནས་ཞེས་ པ་འདི་སྙིང་སྟོབས་ཤིག་ལ་གོ་ན་འགྲིག
དེའི་རྐྱེན་གྱིས་མི་རིགས་གཞན་གྱི་རིག་གནས་ནི་འདིའོ་ཞེས་རྡོག་རྡོག་ཅིག་
སྟོན་རྒྱུ་མ་ཡིན་པར། གཙོ་བོ་མི་རིགས་གཞན་གྱི་རིག་གནས་དེ་སྙིང་
སྟོབས་ཤིག་གི་ཚུལ་དུ་སློབ་སྦྱོང་དང་ཚུར་ལེན་བྱེད་དགོས་པར་འདོད།
སྙིང་སྟོབས་དེ་ཡང་སྒྲ་ཡངས་འཇུག་གི་སྙིང་སྟོབས་ཤིག་སྟེ། དཔེར་ན།
– 49 -



ཚེར་མའི་ལམ་གྱི་ང་རོ།
ཚན་རིག་སྙིང་སྟོབས་དང༌། རང་དབང་ སྙིང་སྟོབས། མང་གཙོའི་
སྙིང་སྟོབས། ཁྲིམས་ཀྱི་སྙིང་སྟོབས། ཆོས་ལུགས་སྙིང་སྟོབས། རྩོམ་
རིག་སྙིང་སྟོབས་སོགས་མང་པོ་ཡོད་པ་རེད། དེས་ན་འུ་ཅག་ལ་མཚོན་
ན་ལོ་ རྒྱུས་ཀྱི་དཀྱོགས་མཚམས་ ཤིག་ ལ་ སླེབས་ ཡོད་ པའི་ སྐབས་འདིར།
མི་རིགས་རང་ལ་དུས་རབས་དང་སྤྱི་ཚོགས་ལ་འཚམ་པའི་བསམ་བློའི་ཐོན་
ཁུངས་དང་རིན་ཐང་ལྟ་ཚུལ་ཞིག་ངེས་པར་དུ་དགོས་སོང་བ་རེད། ཡང་
གཅིག་བཤད་ན་དུས་རབས་དང་སྤྱི་ཚོགས་ལ་འཚམ་པའི་རིག་གནས་སྙིང་
སྟོབས་ཤིག་ངེས་པར་དུ་དགོས་སོང་བ་རེད། འུ་ཅག་གི་གཙོ་རྒྱུགས་རིག་
གནས་ནི་ ལྡོག་སྟེ་མི་བུ་འབུར་འཇོམས་དང་མི་བུའི་རིན་ཐང་ཁྱད་དུ་
གསོད་པའི་རིག་གནས་ཤིག་ཡིན་ཕྱིན། དེང་སང་གི་དུས་རབས་དང་སྤྱི་
ཚོགས་ལ་མི་འཚམ་པ་རེད། དེ་བས་འུ་ཅག་གི་མིག་ལྟོས་ནི་མི་རིགས་
གཞན་ གྱི་ རིག་ གནས་ སྙིང་ སྟོབས་ སྟེང་ ལ་ མི་ ཕྱོགས་ ཐུ་ མེད་ ཡིན་ སོང་།
དེ་ལ་རྐྱེན་བྱས་ཏེ་མི་རིགས་གཞན་གྱི་རིག་གནས་སྙིང་སྟོབས་ལ་སློབ་སྦྱོང་
དང་ཚུར་ལེན་བྱེད་དགོས་བྱུང་བ་རེད། རྒྱའི་ན་གཞོན་རང་དབང་ཤེས་
ཡོན་ཅན་ཡུས་ཅེ་ལགས་ཀྱིས་བློ་འབྱེད་ཀྱི་ཐད་ནས་རྒྱ་མི་རིགས་ཀྱིས་སློབ་
སྦྱོང་དང་ཚུར་ལེན་བྱེད་དགོས་པའི་བསམ་བློའི་ཐོན་ཁུངས་བརྒྱུད་བརྩིས་
ཡོད་པ་ལས་བཞི་ནི་འུ་ཅག་ལ་ཡང་ཤིན་ཏུ་ཕན་པར་འདོད་དེ། དེ་དག་
1) ཡུས་ཅེ། (RE,1973-)ཀྲུང་གོའི་ན་གཞོན་རྩོམ་མཁན་དང་། སྲིད་དོན་དཔྱད་བརྗོད་མཁན། བརྩམས་
ཆོས《རྫུན་གཏམ་ཟློག་པ》དང《བཙན་རྒྱལ་ལ་ཕུལ་བའི་མྱ་ངན་ཞུ་ཡིག》སོགས་འདུག་
— 50 —



དང་རྟེན་དང་སྐུར་འདེབས།
ནི། (1) གནའ་རབས་ཀེ་རི་སེ་དང་རོ་མའི་དཔྱོད་ཤེས་རིང་ལུགས་དང་
ཁྲིམས་ལུགས་རིག་པའི་སྲོལ་རྒྱུན། (2)རིག་རྩལ་བསྐྱར་དར་ཚུན་གྱི་མི་
ལུགས་རིང་ལུགས《A3# # s)ཀྱི་བསམ་བློ། (3) ཨ་རི་གཙོ་བྱས་པའི་ནུབ་
ཕྱོགས་དེང་རབས་ཀྱི་རྩ་ཁྲིམས་ཆབ་སྲིད་ཤེས་རིག （4)ལྔ་བཞིའི་རིག་
གནས་གསར་པ་གཙོ་བྱས་པའི་ཀྲུང་གོའི་དེང་རབས་རིག་གནས་བཅས་
སོ། །༧ ངས་བལྟས་ན་འུ་ཅག་གི་དེང་རབས་རིག་གནས་ཀྱི་ཁ་ཕྱོགས་ནི་
བོད་རང་གི་བཙན་པོའི་སྐབས་ཀྱི་རིག་གནས་སྙིང་སྟོབས་རྨང་གཞིར་བྱས་
ཐོག གོང་དུ་བརྗོད་པའི་བསམ་བློའི་ ཐོན་ཁུངས་བཞི་བོ་དེས་ཟུར་་་་
བརྒྱན་པ་དང་། ད་དུང་དེའི་སྟེང་དུ་གནའ་རབས་ཀེ་རི་སེའི་སོ་ཁི་ར་
ཐེ༧ དང༌། རྒྱ་གར་གྱི་སེམས་དཔའ་ཆེན་པོར་འབོད་པའི་གན་དྷི༧ ཨུ་རུ་
སུའི་སོལ་ཟེ་ཉི་ཆེན% ཡོ་རོབ་ཤར་མའི་ཧ་ཝེལ་དང་ཝ་ལེ་སའ @ མེ་ཆེ་ནེ་
[ 《kཚོt 》︽རྒྱུཎྞཾ E# #* # 2003 = 4B K P. 250-251
2 སོ་ཁི་ར་ཐེ། (Socrates , ༡F%+zཚོ, སྔོན་གྱི469– སྔོན་གྱི399ལོ》གནའ་རབས་ཀེ་རི་སེའི་མཚན་ཉིད་རིག་པ་
མཁན། ཁོང་ལ་བརྩམས་ཆོས་མེད་ཀྱང་བཤད་གཏམ་དག་ཕྱི་ལ་ཐོ་ཡི་ལབ་གླེང་ཕྱོགས་བསྡུས《རང་རྩོད་ལེའུ》སོགས་ན་གསལ།
3 ་ གཱན་ (M. K. Gandhi, HE,1869-1948)རྒྱ་གར་མི་རིགས་ལས་འོགུལ་གྱི་གཙོ་འཛིན། རྒྱ་གར་པས་
སེམས་དཔའ་ཆེན་པོར་འབོད། བརྩམས་ཆོས《རང་རྣམ》སོགས་འདུགོ
4 སོལ་ཟེ་ཉི་ཆེན།(A. Solzhenitsyn, ཚུjs/=E,1918-) ཨུ་རུ་སུའི་རྩོམ་མཁན། བརྩམས་ཆོས《ཀོ་ལ་
ཀི་གླིང་ཚོམ》སོགས་འདུག 1970ལོར་ནོ་པེལ་རྩོམ་རིག་བྱ་དགའ་ཐོབ།
ལ $ ཧ་ཝེལ། v. Havel, ng K,1936-》ཅེ་ཁེའི་ཟློས་གར་རྩོམ་མཁན་དང་། ཆབ་སྲིད་མཁན། 1993-
2002ལོ་བར་གྱི་ཅེ་ཁེ་སྤྱི་མཐུན་རྒྱལ་ཁབ་ཀྱི་སྲིད་འཛིན། བརྩམས་ཆོས《ཧ་ལྡེལ་གྱི་གསུང་རྩོམ་ཕྱོགས་བསྒྲིགས》སོགས་འདུག
8 ཝ་ལེ་སའ། (L-walesa, E ,1943-)པོ་ལན་གྱི་ཆབ་སྲིད་མཁན། 1990-1995ལོ་བར་གྱི་པོ་ལོན་
གྱི་སྲིད་འཛིན། བརྩམས་ཆོས《ཝ་ལེ་སའ་ཡི་རང་རྣམ》སོགས་འདུག 1983ལོར་ནོ་པེལ་ཞི་བདེའི་བྱ་དགའ་ཐོབ།
- 51 -



ཚེར་མའི་ལམ་གྱི་ང་རོ།
ཁི0 ཨ་མེ་རི་ཁའི་མར་ཐིན་ལུ་སིར་ཁེན༧ ལྷོ་ཨ་ཧྥེ་རི་ཁའི་མན་ཏི་ལི རྒྱ་
ནག་གི་ལིའུ་ཞའོ་པོ་༧སོགས་སྐྱེས་ཆེན་དག་གི་བསམ་བློ་དང་སྙིང་སྟོབས་
ཀྱིས་ཁ་སྐོང་དགོས་པར་འདོད། འདི་ནི་ཁོ་བོས་འདོད་པའི་བོད་ཀྱི་དེང༌
རབས་རིག་གནས་དང་རིག་གནས་གསར་པའི་མ་ལག་གོ།
6. དྲ་གྲོགས་མདུང་ལགས་ན་རེ། དོན་གྲུབ་རྒྱལ་ནི་གཞན་ཞེན་རང(རིང)
ལུགས་པ་ཞིག་དང་ལད་ཟློས་རིང་ལུགས་པ་ཞིག་རེད། ཁོ་རང་གི་ཕ་མེས་དག་གི་ལོ་
རྒྱུས་ཀྱི་ལམ་ཆེན་རིང་མོ་འདིའི་ཐོག་འཚར་ལོངས་བྱུང་ཞིང་འདབ་ལག་རྒྱས་རྗེས།
དེ་རྐང་ལམ་ཕྲ་མོ་དང་ལམ་རྙིང་ཞིག་ཏུ་བརྩིས་ནས་བཤིག་མགོ་བརྩམས། ཁོས་ལོ་
རྒྱུས་ཀྱི་ལམ་བུ་དེ་གཞན་གྱིས་བཤིག་བཞིན་པ་ལ་རོགས་རམ་བྱས་ཏེ་བཤིག་པ་མ་ཟད།
ཁོ་དང་འདྲ་བར་དེའི་ཐོག་ནས་འཚར་ལོངས་བྱུང་ཞིང་རང་མགོ་ཐོན་པའི་རང་་་
རིགས་ཀྱི་ཀླད་མེད་འགའ་སྐུལ་ནས་བཤིག་ཏུ་བཅུག ཁོ་ཚོས་ལམ་བུ་དེ་ད་དུང་མུ་
མཐུད་དུ་བཤིག་གིན་ཡོད། ཁོ་ཚོས་རྐང་ལམ་ཕྲ་མོ་དེ་བཤིག་མ་ཚར་ན་སེམས་མི་
བདེ། ཁོ་ཚོའི་ནང་གི་མི་ལ་ལས་ད་ལྟ་རྐང་ལམ་ཕྲ་མོ་བསྐྱུར་ནས་གཞན་གྱི་གཞུང་
ལམ་ཆེན་མོ་སྙེག་ཟིན། ལ་ལས་རྐང་ལམ་ཕྲ་མོ་དོར་ནས་མེས(མེ)འཁོར་ལ་བསྡད་
ཟིན། ལ་ལ་ནི་གཞན་གྱིས་བཟོས་ཟིན་པའི་མྱུར་མགྱོགས་ལམ་བུར་ཞུགས་པའི་ལྟ
-
མེ་ཆེ་ནེ་ཁི།_(A. Michnik, ཚནྡྷོ E#,1946-)པོ་ལན་གྱི་བསམ་བློ་མཁན། བརྩམས་ཆོས《སྤྱི་དམངས་
སྤྱི་ཚོགས་སུ་བགྲོད་པ》སོགས་འདུག
* 2 “མར་ཐིན་ལུ་སིར་ཁེན་ (Martin Luther King, gT• % ཚུ • E,1929-1968) ཨ་རིའི་མི་ནག་
དམངས་དབང་ལས་འགུལ་གྱི་གཙོ་འཛིན། བརྩམས་ཆོས《 ང་ལ་རྨི་ལམ་ཞིག་ཡོད》སོགས་འདུག 1964ལོར་ནོ་པེལ་ཞི་
བདེའི་བྱ་དགའ་ཐོབ། ་་།
ཉི་མན་ཏི་ལ། (N. R. Mandela, g #p,1918-)ལྷོ་ཨ་ཧྥེ་རི་ཁའི་ཆབ་སྲིད་མཁན། 1994-1999ལོ་
བར་གྱི་ལྷོ་ཨ་ཧྥེ་རི་ཁའི་སྲིད་འཛིན། བརྩམས་ཆོས་རང་རྣམ《# # # # #»སོགས་འདུག 1993ལོར་ནོ་པེལ་ཞི་བདེའི་
@ ལིའུ་ཞའོ་པོ།（J ##,1955-)ཀྲུང་གོའི་དེང་རབས་ཀྱི་སྲིད་དོན་དཔྱད་བརྗོད་མཁན་དང་། རིག་གནས་
དཔྱད་བརྗོད་མཁན། བརྩམས་ཆོས《འདམ་གའི་དགག་སྒྲུབ》དང《རྒྱུ་འབྲས་ལ་རྫུན་བཤད་པའི་མི་རིགས》སོགས་འདུག
— 52 —
གའ་ཐོབ། །



དང་རྟེན་དང་སྐུར་འདེབས།
(སྟ)གོན་བྱེད་བཞིན་འདུག ཡིན་ན་ཡང་ཁོ་ཚོས་ཕ་མེས་ཀྱི་རྐང་ལམ་ཕྲ་མོ་དེ
བཤིག་དགོས་དོན་ཅི་ཡིན་ནམ།
ལྟ་ཚུལ་འདི་འདྲ་ཡོད་མཁན་ནི་དྲ་གྲོགས་མདུང་ལགས་ཁོ་ན་མ་ཡིན་
པར་ཕྱི་སྡོད་བོད་མིའི་ཁྲོད་ནའང་ཡོད་པ་རེད། དཔེར་ན། ཧོར་་་
གཙང་འཇིགས་མེད་ལགས་ཀྱི《 ཁྲག་ཐིགས་ལས་ སྐྱེས་ པའི་ལྗང་མྱུག —
དེང་རབས་བོད་ཀྱི་རྩོམ་རིག་དང་དེའི་རྒྱབ་ལྗོངས》ཞེས་པར་ཡང་གོང་གི་
ལྟ་ཚུལ་འདི་དང་ཆ་འདྲ་བ་བརྗོད་འདུག དོན་གྲུབ་རྒྱལ་ལགས་ཀྱིས་འུ་
ཅག་ལ་བསྩལ་པའི་གདམས་ངག་ནི“ ཕ་མས་སྤྲད་པའི་མགོ་བོ་མཐོན་པོ་དེ་
གཞན་གྱི་རྐང་འོག་ཏུ་མི་འཇོག་པ་དང་། ཁ་བ་ཅན་གྱི་ལ་རྒྱའི་དཔུང་བ་
དེ་གཞན་གྱི་མགོ་ཐོག་ཏུ་བསྒྲེངས”དགོས་པ་འདི་ཡིན་ནའང༌། འུ་ཅག་
གིས་ ཕྱིར་འཁོར་ཏེ་ཁོང་གི་མི་ཚེ་ལ་སྡོམ་ཚིག་བཀོད་པ་ནི “སྲོལ་རྒྱུན་གྱི་
རྐང་ལམ་ཕྲ་མོ་བཤིག་མཁན” དང་། “ ཆོས་ལུགས་དང་སྲོལ་རྒྱུན་གྱི་
འདུ་ ཤེས་རྣམས་རྦད་དེ་སྤོང་མཁན” རེད། དོན་དངོས་སུ་ རང་རེའི་
“རྐང་ལམ་ཕྲ་མོ” བཤིག་མཁན་དང་། ཡང་ན “རིག་གསར”གྱི་རླུང༌
འཚུབ་ཕྱོགས་བཞིར་ལྡང་བའི་སྐབས་སུ་ལག་ཏུ་འཇོར་ཐོགས་ནས་ལྷ་ཁང་
འདུ་ཁང་བཤིག་མཁན་དང་། ལག་ཏུ་སྟ་རེ་བཟུང་ནས་ལྷ་སྐུ་དུམ་བུར་
གསིལ་མཁན། ལག་ཏུ་དབྱུག་པ་ཕྱར་ཏེ་རང་གི་ཕ་མ་དང་དགེ་རྒན་ལ་
འཐབ་རྩོད་བྱེད་མཁན། དགའ་སྤྲོའི་འཛུམ་མདངས་རྒྱས་ཏེ་ཆོས་དཔེ་
མེ་ལ་སྲེག་མཁན། རང་གི་ཁེ་ཕན་བསམ་ནས་ནང་མི་ལྐོག་ཞུ་བྱེད་་་་
- 53 -



ཚེར་མའི་ལམ་གྱི་ང་རོ།
མཁན་སོགས་ཀྱི“གཏོར་བཤིག་པ”ནི་གཞན་མ་ཡིན་པར་རང་རེའི་སྤུན་ཟླ་
དག་རེད། འདིའི་སྐོར་ནི་རྒྱུའི་ན་གཞོན རང་དབང་ཤེས་ཡོན་ཅན་ཝང་
ལི་ཞུང༧ལགས་ཀྱིས་བརྩམས་པའི《བྱ་གཏོར། བོད་ཀྱི་ལས་དབང》
དང༌། བུད་མེད་མཛངས་མ་འོད་ཟེར་ལགས་ཀྱིས་བརྩམས་པའི《 གསར་
བརྗེ》གཉིས་སུ་གསལ་པོར་བཀོད་འདུག ཁྱད་པར་དུ《གསར་བརྗེ》རུ་
འཁོད་པའི་སྐབས་ཐོག་དེའི་འདྲ་པར་དེ་དག་མཐོང་ཐེངས་རེར་ཁོ་བོའི་
སེམས་ལ་རང་དབང་མེད་པར་ཙག་ཤད་བར་མེད་དུ་རྒྱུག་འོང༌། ཀློག་
པོ་ལགས། ཁོམ་ལོང་རེ་བྱུང་ཚེ་ཁྱེད་ཀྱིས་ཀྱང་གོང་གི་དཔེ་དེབ་འདི་
གཉིས་ལ་གཟིགས་དང༌། ཀློག་པོ་ཁྱེད་ལའང་ཤ་གསེང་རུས་གསེང་ནས་
ཙག་ཤད་ཡང་ཡང་རྒྱུག་སྲིད།
འཇར་མན་གྱི་ཧི་ཐི་ལིར@ གྱིས་འཛམ་གླིང་འཁྲུག་ཆེན་གཉིས་པའི་
སྐབས་སུ་ཡ་ཧུ་དཱ་པ་ཁྲི་དྲུག་བརྒྱ་ལྷག་དམར་གསོད་བཏང་བའི་བྱས་ཉེས་
དེ་ནི་ཧི་ཐི་ལིར་འདུས་པའི་འཇར་མན་པ་ཡོད་ཚད་ཀྱི་ནག་ཉེས་ཤིག་རེད་
ལ། ཀྲུང་གོའི “རིག་གསར”གྱི་ལོ་བཅུའི་ཡ་ང་བའི་ཆག་འཇིག་གི་བྱས་
ཉེས་དེ་ནི་རླབས་ཆེན་གཙོ་འཛིན་ཐེ་བའི་ཀྲུང་གོ་པ་ཡོངས་ཀྱི་ནག་ཉེས་
ཤིག་ རེད། དེ་བཞིན་དུ་འུ་ཅག་གི “རིག་གསར” སྐབས་ཀྱི “གཏོར་་་་
ཝང་ལི་ཞུང༌། (E E,1953-)ཀྲུང་གོའི་དེང་རབས་ཀྱི་རྩོམ་མཁན་དང༌། མཁས་པ། བརྩམས་ཆོས《བྱ་
གཏོར། བོད་ཀྱི་ལས་དབང》སོགས་འདུག
2 ཧི་ཐི་ལིར། (A. Hitler, *# ,1889-1945)ན་ཙི་འཇར་མན་གྱི་མགོ་གཙོ། འཛམ་གླིང་འཁྲུག་ཆེན་
གཉིས་པ་སློང་མཁན།
54 -



དང་རྟེན་དང་སྐུར་འདེབས།
བཤིག”གི་བྱས་ཉེས་དེ་ཡང་རང་རེ་བོད་མི་ཡོངས་ཀྱི་ནག་ཉེས་ཤིག་ཡིན་པ་
རེད། དེ་ལྟར་སྨྲ་བའི་རྒྱུ་མཚན་ནི་ཐུན་མོང་གིས་ནག་ཉེས་བཟོས་ཤིང་
བྱས་ཉེས་ཀྱི་འགན་འཁྲི་དེ་ཐུན་མོང་ལ་ཡོད་པས་སོ། ། ཨ་རིའི་བུད་མེད་
ཆབ་སྲིད་མཁས་པ་ ཧན་ནའ་ཨ་ རེན་ཏི9ལགས་ཀྱི་དགོངས་ པ་ལྟར་ན།
ལོ་རྒྱུས་ཀྱི་བྱས་ཉེས་འདི་ལྟ་བུ་བྱུང་དོན་ནི་སྤྱི་ཚོགས་ཡོངས་ལ་དཔྱོད་ཤེས་
ཀྱི་བསམ་གཞིག་དང་དགག་སྒྲུབ་ཀྱི་འདུ་ཤེས་མེད་པ་དང་། ཡང་ན་
ཐུན་མོང་གིས་འགོག་རྒོལ་མ་བྱས་པས་ལན་པར་འདོད། དེས་ན་ལོ་རྒྱུས་
ཕྱིར་རྟོག་ཅེས་པ་དེ་ཡང་འགན་འཁྲིའི་ཕྱིར་རྟོག་ཅིག་ཡིན་ཞིང༌། བྱས་
ཉེས་དེའི་འགན་འཁྲི་ལ་ཕྱིར་རྟོག་བྱེད་པའི་ཚེ་ན་ཐུན་མོང་གི་འགན་འཁྲི་
ལ་ཕྱིར་རྟོག་བྱེད་དགོས་པ་རེད། དེའི་རྐྱེན་གྱིས་ཁོ་བོས་ཀྱང“འུ་ཅག་ལ་
ནག་ཉེས་ཡོད། འུ་ཅག་གིས་འགྱོད་བཤགས་བྱེད”ཅེས་བརྗོད་པ་ཡིན།
7. དྲ་གྲོགས་དཔྱི་ས་དཔལ་བཟང་ལགས་ན་རེ། ཁོ(དོན་གྲུབ་རྒྱལ)ཤི་སོང་
བ་ནི་བོད་པ་ཚང་ལ་དགྲ་བོ་ཞིག་ཚར་བཅད་པ་རེད།
འུ་ ཅག་ གི་སྲོལ་རྒྱུན་རིག་གནས་ཀྱི་ཁོར་ཡུག་འདིའི་ནང་དུ་དགེ་
འདུན་ཆོས་འཕེལ་དང་དོན་གྲུབ་རྒྱལ་ལྟ་བུའི་མི་བུ་ཤེས་རབ་ཅན་དང༌།
མི་བུ་སྙིང་སྟོབས་ཅན། མི་བུ་དཔའ་གདེང་ཅན། མི་བུ་བསམ་བློ་ཅན་
ནི་ལྟ་བ་ལོག་པར་རྩི་བ་རེད། བསྟན་བཤིག་ཏུ་རྩི་བ་རེད། དགྲ་བོར་
] ཧན་ནའ་ཨ་རེན་ཏི། (Hannah Arendt ,7Y $$ • Eg[ 2#*,1906-1975) ཨ་མེ་རི་ཁའི་ཆབ་སྲིད་རིག་
པའི་མཁས་པ། བརྩམས་ཆོས《གཏུམ་དབང་རིང་ལུགས་ཀྱི་འབྱུང་རྩ》སོགས་འདུག
- 55 -



ཚེར་མའི་ལམ་གྱི་ང་རོ།
རྩི་བ་རེད། ཡང་ན་དགེ་འདུན་ཆོས་འཕེལ་དང་དོན་གྲུབ་རྒྱལ་ལྟ་བུ་ནི་
འུ་ ཅག་ གི་ སྲོལ་ རྒྱུན་ རིག་ གནས་ ལ་ མཚོན་ ན་ ཚར་ གཅད་ ཡུལ་ དང་།
འབུར་འཇོམས་བྱ་ཡུལ། བསྒྲལ་བྱ་ཡིན་པ་རེད། དགེ་འདུན་ཆོས་
འཕེལ་ནི་སྐབས་དེའི་དབང་འཛིན་པས་ཁྲི་མུན་དུ་བཅུག་སྟེ་མནར་གཅོད་
ཡང་ཡང་བཏང་མཐར་མི་ཡུལ་ནས་བསྐྲད་པ་དང་། དོན་གྲུབ་རྒྱལ་ནི་
རང་རིགས་རྣམས་རྨོངས་གཉིད་ལས་སད་དུ་འཇུག་ཕྱིར་རང་གི་གཅེས་
པའི་ཚེ་སྲོག་བློས་བཏང་བ་རེད། ཁོང་གཉིས་འཇིག་རྟེན་མི་ཡུལ་ནས་
བཙན་གྱིས་བསྐྲད་པའི་ནག་ཉེས་དེ་རང་རེ་བོད་པ་ཚང་མའི་སྟེང་དུ་ཡོད་
པ་རེད། དེ་བས་དྲ་གྲོགས་དཔྱི་ས་དཔལ་བཟང་ལགས་ལྟར་དུ“ཁོ་ཤི་
སོང་བ་ནི་བོད་པ་ཚང་ལ་དགྲ་བོ་ཞིག་ཚར་བཅད་པ་རེད”ཅེས་དགའ་བའི་
ཐལ་མོ་རྡེབ་རྒྱུ་མ་ཡིན་པར། འུ་ཅག་གིས་ཉེས་དམིགས་དེ་ལ་ངོས་ཟིན་
ནས་འགྱོད་བཤགས་ཡང་ཡང་བྱེད་པ་དང་། རང་སེམས་ལ་ཚ་འདྲི་ཡང་
ཡང་གཏོང་དགོས་པ་རེད། ནག་ཉེས་ངོས་ལེན་པའི་སྙིང་སྟོབས་དང་
ནག་ཉེས་ལ་འགྱོད་བཤགས་བྱེད་པའི་སྙིང་སྟོབས་འདི་འུ་ཅག་ལ་ཧ་ཅང་
མཁོ་གལ་ཆེ་ཞིང་། སྙིང་སྟོབས་དེ་ལྟ་བུ་རྒྱུད་ལ་སྐྱེས་ཚེ་མ་འོངས་པར་འུ་
ཅག་ལ་སྐྱོ་གར་དང་ཆགས་འཇིག་དེ་འདྲ་མི་འབྱུང་བར་ཤིན་ཏུ་ཕན་པ་ཡོད་
པས་ན། ང་ཚོས་འདིར་འགྱོད་བཤགས་སྙིང་སྟོབས་རྒྱང་འབོད་བྱེད་པ་
ཡིན་ནོ། །
2006ལོའི་ཟླ10པའི་ཚེས31—ཟླ11པའི་ཚེས6ཉིན་ལན་གྲུ་རུ།
- 56 -



དགེ་འདུན་ཆོས་འཕེལ་དང《 གསར་འགྱུར་མེ་ལོང》
དགེ་འདུན་ཆོས་འཕེལ་དང《གསར་འགྱུར་མེ་ལོང》
དགེ་འདུན་ཆོས་འཕེལ་ཁོང་རྒྱ་གར་དུ་བཞུགས་དུས《 གསར་འགྱུར་
མེ་ལོང》སྟེང་དུ་རྒྱུན་པར་རྩོམ་ཡིག་སྤེལ་གྱིན་ཡོད་པ་རེད། 《གསར་
འགྱུར་མེ་ལོང》ནི་བྷ་བུ་མཐར་ཕྱིན་ལགས་ཀྱིས་རྒྱ་གར་ཀ་བློན་སྦུག་ཏུ་
གཉེར་བའི་བོད་ཡིག་གསར་ཤོག་ཐོག་མ་ཡིན་ཞིང་སྤྱི་ལོ1926ལོར་གསར་
དུ་བཏོན། དགེ་ཆོས་དང་བྷ་བུ་མཐར་ཕྱིན་གཉིས་ནི་གྲོགས་པོ་ཡིན་པ་
དང༌། “གསར་འགྱུར་སྤེལ་བ་པོ”ཞིག་ཡིན་པའི་ཆ་ནས་བྷ་བུ་མཐར་
ཕྱིན་ལགས་ཀྱིས་དགེ་འདུན་ཆོས་འཕེལ་གྱི“གསར་འགྱུར”གྱི་རིན་ཐང་དེ་
རྟོགས་ཤིང་ཁོང་ལ་རྒྱབ་སྐྱོར་དང་མཐུན་རྐྱེན་ཡང་གང་མང་བསྐྲུན་པ་རེད།
དེས་མི་ཚད་དགེ་ཆོས་ལགས་ཀྱིས་ཀྱང་བྷ་བུ་མཐར་ཕྱིན་ལགས་ལ་རོགས་
སྐྱོར་གྱི་ཚུལ་ གྱིས《 གསར་འགྱུར་མེ་ལོང》དུ་དུས་ཡུན་ཐུང་ཐུང་ཞིག་གི་
རིང་ལ་བྱ་བའང་བསྒྲུབས་པ་རེད། དགེ་ཆོས་ལགས་ཀྱིས་ད་དུང《 བྷ་བུ་
མཐར་ཕྱིན་ལགས་ལ་གནང་བའི་ཀ་བཤད》ཅེས་པ་ཞིག《 གསར་འགྱུར་མེ་
ལོང》སྟེང་དུ་སྤེལ་ཏེ། རྩོམ་དེ་རུ“ ཀ་མ་ལ་ལྟར་དག་པའི་རྣམ་དཔྱོད་
ཀྱིས། ། ཁ་བ་ཅན་དུ་གསར་འགྱུར་སྤེལ་བ་པོ། ། ག་བུར་འོད་ལ་འགྲན་
– 57 -



ཚེར་མའི་ལམ་གྱི་ང་རོ།
པའི་ལྷག་བསམ་ཅན། །ང་ཡི་མཛའ་བའི་གྲོགས་པོ་མཐར་དེ་ཕྱིན”@ ཞེས་
ཁོང་གི་གྲོགས་པོ་བྷ་བུ་མཐར་ཕྱིན་ལགས་ལ་བསྔགས་བརྗོད་ཀྱང་མཛད་
འདུག
དགེ་ཆོས་ལགས་རྒྱ་གར་དུ་བཞུགས་རིང《 གསར་འགྱུར་མེ་ལོང》
སྟེང་དུ་རགས་རྩིས་བྱས་ན་བསྡོམས་པས་རྩོམ་ཡིག་བཅུ་གཅིག་སྤེལ་འདུག་
སྟེ། དེ་དག་ནི《རྒྱ་གར་མཐོང་ནས་སྔོན་མེད་པའི་བློ་བསྐྱེད 》(1936ལོ)
དང་། 《ཕལ་སྐད་ཀ་བཤད》(1936ལོ）《འཇིག་རྟེན་རིལ་མོའམ་ཟླུམ་
པོ》(1937ལོ)《 ལྷ་ས་དང་ར་ས》(1937ལོ）《 བོད་ཀྱི་རྒྱལ་རབས་གལ་
ཆེན》(1938ལོ）《ཡུལ་གྱི་མིང་དང་མཚམས་བརྗེ་ཚུལ 》(1939ལོ）《རྒྱའི་
རྒྱལ་རབས་ཐུང་ཙུན་གང་མུ་ཞེས་བྱ་བར་སྔར་རྒྱ་བོད་གཉིས་ཀྱི་བར་
མནའ་བསྐྱལ་ཚུལ་དང་བཙན་པོ་ཁྲི་རལ་བ་ ཅན་གྱི་བཞུགས་སྒར་སྐོར་
གསལ་བ་ལས་བཏུས་ཏེ་མདོ་ཙམ་བརྗོད་པ་ལ》(1943ལོ）《རྒྱ་བོད་མནའ་
བསྐྱལ་ཚུལ་དང་གོང་མའི་རྒྱལ་ས་བོད་ཀྱིས་བཟུང་ཚུལ》(1943ལོ）《བོད་
ཀྱི་རྒྱལ་བོ་སྔ་བ་རྣམས་ཀྱི་དུས་སུ་བོད་ཀྱི་རྒྱལ་སྲིད་དར་བའི་རྩེ་མོར་སོན་པ་
སོགས་ཀྱི་ལོ་རྒྱུས》(1943ལོ）《བྷ་བུ་མཐར་ཕྱིན་ལགས་ལ་གནང་བའི་ཀ་
བཤད》(ལོ་ཚིགས་མི་གསལ）《ང་རྒྱལ་གྱིས་ཚད་སྤར་བའི་ཚུལ》(ལོ་ཚིགས་
མི་གསལ)བཅས་སོ། །རྩོམ་ཡིག་འདི་དག་སྤེལ་བས་དགེ་འདུན་ཆོས་འཕེལ་
ཞང་ཀང་གྱི་ལིང་
《 མཁས་དབང་དགེ་འདུན་ཆོས་འཕེལ་གྱི་གསར་རྙེད་གསུང་རྩོམ》རྡོ་རྗེ་རྒྱལ་གྱིས་བསྒྲིགས།
དཔེ་སྐྲུན་ཚད་ཡོད་ཀུང་ཟི། 2002ལོའི་ཟླ3པའི་པར། ་ ཤོག་ངོས287པར་གསལ།
58 -



དགེ་འདུན་ཆོས་འཕེལ་དང《གསར་འགྱུར་མེ་ལོང》
ལགས་ཀྱི་མཁས་པའི་གོ་ས་ཡང་རིམ་གྱིས་གཏན་འཁེལ་བྱུང་བ་དང་མཚན་
སྙན་གྲགས་ཀྱང་ཇེ་ཆེར་སོང་། དེར་བརྟེན། དགེ་ཆོས་ནི་དེང་རབས་
དཔལ་ཡོན་གྱི་གྲུབ་ཆ་གཙོ་ཤོས་གཅིག་སྟེ་གསར་ལམ་ལག་ཆར་བྱས་ནས་
རང་གི་ལྟ་ཚུལ་གསར་ཤོག་ཏུ་སྤེལ་བའི་འུ་ཅག་གི་མཁས་པ་ཐོག་མའི་གྲས་
ཡིན་པ་རེད།
དགེ་འདུན་ཆོས་འཕེལ་ལགས་ནི་སྐབས་དེར《 གསར་འགྱུར་མེ་་་
ལོང》སྟེང་ གི “ གསར་འགྱུར་མི་ སྣ” གཙོ་བོ་ ཞིག་ ཏུའང་གྱུར་འདུག་ སྟེ།
གསར་ཤོག་དེའི་སྟེང་དུ་ཁོང་གི་བརྩམས་ཆོས་ལས་གཞན་ཁོང་གི་གནས་
ཚུལ་ཀྱང་མང་པོ་འཁོད་འདུག་པ་རེད། དཔེར་ན། 1947ལོའི་ ཟླ་
དང་པོའི་ཚེས1ཉིན་བཏོན་པའི《གསར་འགྱུར་མེ་ལོང》ཨང 3པའི་སྟེང་དུ
“ འདི་ཁུལ་གནས་ཚུལ་གོ་ཐོས་བྱུང་བར། བོད་གཞུང་མཆོག་ནས་སྦ་
ཚང་ལྷོད་ཡངས་གནང་གཤིས་དགེ་འདུན་ཆོས་འཕེལ་ལ་ད་དུང་དོ་དམ་
ཐོག་བཀའ་ཞིབ་གནང་གི་ཡོད་སྐད་ཐོས”ཞེས་དང་། ཡང1949ལོའི་ཟླ་
5པའི་ཚེས1ཉིན་བཏོན་པའི《གསར་འགྱུར་མེ་ལོང》སྟེང་དུ“དགེ་བཤེས་
དགེ་འདུན་ཆོས་འཕེལ་མཆོག་ཀྱང་རྒྱ་གར་ཁུལ་ལོ་མང་སྐུ་བཞུགས་ཐོག་
སྔར་གྱི་ཆོས་འབྱུང་མང་པོ་རྩད་ཞིབ་དང་། བོད་ཀྱི་རྒྱལ་རབས་སོགས་
ཀྱང་རྒྱ་དཀར་ནག་གི་སྐད་ཡིག་ཁག་ནས་བསྒྱུར་ཕབ་སོགས་མཁྱེན་རྒྱ་ཆེ་
སྟབས། དེང་བོད་ཀྱི་རྒྱལ་རབས་གསར་རྙིང་ཁག་གོ་བསྡུར་གྱིས་རྒྱལ་
- 59 -



ཚེར་མའི་ལམ་གྱི་ང་རོ།
རབས་གསར་པ་ཞིག་སྒྲིག་བརྩམ་གྱི་ཞབས་འདེགས་སུ་བསྐོ་གནང་མཛད་
ཀྱི་ཡོད་སྐད”ཅེས་འཁོད་འདུག་པ་ལྟ་བུའོ། །
1951ལོའི་ཟླ8པའི་ཚེས14ཉིན་གྱི་ཕྱི་དྲོ་དགེ་ཆོས་ལགས་ལྷ་སར་སྐུ་
གཤེགས་པ་དང་། ཉིན་མོ་འདིར“འཛམ་གླིང་ན་དཀོན་པའི་བཻཌཱུརྱའི་
བུམ་པ”ཞིག་བོད་རང་གིས་རྡོ་ལ་བརྡབས་པ་རེད། འདི་ནི་དགེ་ཆོས་
ཁོང་གི་སྐྱོ་གར་ཞིག་ཡིན་པར་མ་ཟད། འུ་ཅག་གི་མི་རིགས་ཀྱི་སྐྱོ་གར་
ཆེན་པོ་ཞིག་ཀྱང་ཡིན་པ་རེད། དགེ་ཆོས་ལགས་མི་ཡུལ་ནས་བཙན་གྱིས་
བསྐྲད་ པའི་ནག་ཉེས་ལ་འུ་ཅག་གིས་འགྱོད་བཤགས་བྱེད་དགོས་ཤིང་།
མི་སྒེར་གྱི་ངོས་ནས་འགྱོད་བཤགས་བྱེད་དགོས་པས་མི་ཚད། འུ་ཅག་
བོད་མི་ཡོངས་ཀྱིས་འགྱོད་བཤགས་བྱེད་ དགོས་ པ་རེད། དགེ་ཆོས་་་་
ལགས་ སྐུ་ གཤེགས་ པའི་གནས་ཚུལ་དེ 1951ལོའི་ ཟླ12པའི་ཚེས1ཉིན་་
བཏོན་པའི《གསར་འགྱུར་མེ་ལོང》ཨང9པའི་སྟེང་དུ་སྤེལ་དོན། “ཕྱི་ལོ
1947 (1946ལོ) པའི་ནང་ལྷོ་འབྲུག་བརྒྱུད་བོད་དུ་ཕེབས། ལོ་དེ་གའི་
ནང་བོད་གཞུང་ནས་དོན་གནད་ཅི་ཞིག་གི་ཆེད་དུ་དོ་དམ་བཙོན་འཇུག་
གནང”ཞེས་དང༌། “ ཕྱི་ནང་རིག་པའི་གནས་ལ་མཁས་པ་དགེ་བའི་
བཤེས་གཉེན་དགེ་འདུན་ཆོས་འཕེལ་ཞེས་མཚན་སྙན་གྲགས་པ་མཆོག་གི་
སྐུ་གཟུགས་བདེ་མིན་ཆུས་སྐྱོན་གྱིས་ཉེ་སྔོན་ཟླ8ཚེས15(ཚེས14)ཉིན་སྐུ་ཚེ་
ལས་འདས་སོང་བའི་གནས་ཚུལ་མི་སྙན་པ་ཐོས་པ་ཤིན་ཏུ་ནས་ཀྱང་ཡིད་
སྐྱོ་བའི་རང་བཞིན་དུ་གྱུར”ཞེས་འཁོད་འདུག་པ་རེད། ལྷག་པར་དུ་
-
60
ག་



དགེ་འདུན་ཆོས་འཕེལ་དང《གསར་འགྱུར་མེ་ལོང》
དགེ་ཆོས་ཁོང་ལྷ་སར་བཙོན་འཇུག་གནང་བའི་སྐབས་སུ《 གསར་འགྱུར་
མེ་ལོང》དུ《 གལ་ཆེ་ གལ་ཆེ། ཡ་མཚན་ ཡ་ མཚན། བརྟག་དཔྱད་
བརྟག་དཔྱད། མགྱོགས་པོ་མགྱོགས་པོ》ཞེས་པ་སྤེལ་ཏེ་དོན་རྐྱེན་འདི་
ཤིན་ཏུ་གལ་ཆེ་བའི་ཚུལ་གྱིས་དེར་དོ་སྣང་ཆེན་པོ་བྱས་འདུག
དགེ་ཆོས་ལགས་ཀྱི་བརྩམས་ཆོས་དང་ཁོང་གི་སྐོར་གྱི་གནས་ཚུལ་
མང་པོ་ཞིག《 གསར་འགྱུར་མེ་ལོང》སྟེང་དུ་སྤེལ་བ་འདིས་ཁོང་ནི་སྐབས་
དེའི་མི་སྣ་སྐད་གྲགས་ཅན་ཞིག་ཡིན་པ་དང་། གསར་ཤོག་གིས་མཚོན་
པའི་དེང་རབས་རིག་གནས་ལ་ཧ་ཅང་འབྲེལ་འདྲིས་ཆེ་བའི་མཁས་པ་ཞིག་
ཀྱང་ཡིན་པ་མཚོན་འདུག་སྙམ།
3
དགེ་འདུན་ཆོས་འཕེལ་ལགས་ཀྱིས་དུས་རབས་སྔོན་མའི་ལོ་རབས་
སུམ་ཅུ་པའི་ནང་དུ“ཤོག་བུའི་གསར་ལམ”སྟེ་གསར་ཤོག་དང་དུས་དེབ་
སོགས་ཀྱི་གལ་ཆེན་རང་བཞིན་དང་དེའི་རིན་ཐང་ལ་ངོས་ཟིན་གསལ་པོ་
ཞིག་ཐོབ་འདུག་པར་སྙམ་སྟེ། ཁོང་གིས《 གསར་འགྱུར་མེ་ལོང》སྟེང་སྔ་
ཕྱིར་བརྩམས་ཆོས་སྐོར་ཞིག་སྤེལ་བར་མ་ཟད། ད་དུང་དུས་ཡུན་ཐུང་ངུ་
ཞིག་ལ《 གསར་འགྱུར་མེ་ལོང》རྩོམ་སྒྲིག་གི་བྱ་བ་ཡང་བསྒྲུབས་པ་རེད།
ཤེས་ཡོན་ཅན་ཞིག་ལ་མཚོན་ན་གསར་ཤོག་དང་དུས་དེབ་བསྒྲུབ་རྒྱུ་ནི་ཧ་
ཅང་གལ་ཆེ་ཞིང་། རང་གི་བསམ་བློ་སྨྱུག་རྩེར་ ཅི་དགར་བསྒྱུར་པའི་
དུས་མཚུངས་སུ་རིག་གནས་དང་སྤྱི་ཚོགས་མཐོང་བའི“མེ་ལོང”ཡང་བཟོ་
- 61 -



ཚེར་མའི་ལམ་གྱི་ང་རོ།
དགོས་པ་རེད། དུས་རབས་བཅུ་དགུ་པའི་ཨུ་རུ་སུ་ལ་མཚོན་ན་ ཤེས་
ཡོན་ཅན་མང་པོ་ཞིག་ཐད་ཀར་དུ་དུས་དེབ་བསྒྲུབས་པའི་བྱ་བར་ཞུགས་
མྱོང་སྟེ། དཔེར་ན། པེ་ལིན་སི་ཁེ་ཡིས《མེས་རྒྱལ་གྱི་བྱ་བའི་ཟིན་བྲིས》
བསྒྲུབས་པ་དང་། ཆིར་ནིས་ཞེ་ཧྲི་སི་ཁེ་དང་ནེ་ཁི་ར་སོ་ཧྲིྋགཉིས་ཀྱིས
《 དེང་རབས་ཀྱི་མི》བསྒྲུབས་པ་ལྟ་བུ་རེད། རྒྱ་ནག་ལྟ་བུར་མཚོན་ན་
ཡང “ལྔ་བཞི”ལས་འགུལ་གྱི་སྔ་གཞུག་ཏུ་ཁྲེན་ཏུའུ་ཞིའུ༄༅དང་ཧུའུ་ཧྲི་
ལུའུ་ཞུན་ སོགས་ ཀྱིས《 ན་གཞོན་ གསར་ པ》དང༌། 《 རླབས་ གསར》
《 དེང་རབས་དཔྱད་བརྗོད》སོགས་ གཙོ་གཉེར་བྱས་ཏེ་སྐབས་དེའི་སྤྱི་་་
ཚོགས་ ལ་ ཤུགས་ རྐྱེན་ མི་ ཆུང་ བ་ བཟོས་ ཤིང༌ ཕན་ པ་ རྒྱ་ ཆེར་ བསྐྲུན།
གསར་ཤོག་དང་དུས་དེབ་ཀྱི་དགེ་མཚན་ཆེ་ཤོས་གཅིག་ནི། ངས་བལྟས་
ན་སྐབས་དེའི་རིག་གནས་དང་སྤྱི་ཚོགས་མཐོང་བའི“མེ་ལོང”ཡིན་པ་ལས་
གཞན་མི་བུའི་སྨྲ་བརྗོད་ལ“གར་སྟེགས”ཆེན་པོ་ཞིག་བསྐྲུན་ཡོད་པ་དེ་
རེད། དེ་བས་སྐབས་དོན་གསར་འགྱུར་ཡིན་ན་འདྲ། སྤྱི་ཚོགས་སྣང་
ཚུལ་ཡིན་ན་འདྲ། རྩོམ་རིག་སྒྱུ་རྩལ་ཡིན་ན་འདྲ། བསམ་བློ་རིག་
གནས་ཡིན་ན་འདྲ། བརྡ་འཕྲིན་དེ་རིགས་གསར་ཤོག་དང་དུས་དེབ་
(1) ཆིར་ནིས་ཞེ་ཧི་སི་ཁེ། (N. G. Chernyshevsky, js Z Ey, 1828- 1889) ཨུ་རུ་སུའི་གསར་
བརྗེ་མང་གཙོ་རིང་ལུགས་པ་དང་། བསམ་བློ་མཁན། རྩོམ་རིག་མཁན། བརྩམས་ཆོས《མཚན་ཉིད་རིག་པའི་ཁྲོད་ཀྱི་མི་
གཙོ་རིང་ལུགས་ཀྱི་རྩ་བའི་རིགས་པ》དང《གང་འདྲ་བྱེད་དགོས》སོགས་འདུག
2 ནི་ཁི་ར་སོ་ཧྲི། (N. A. Nekrasov, it41# &,1821-1877)ཨུ་རུ་སུའི་སྙན་ངག་མཁན། བརྩམས་
ཆོས《མིས་རྒྱལ》སོགས་འདུག
3 ཁྲེན་ཏུའུ་ཞིའུ༑ （4,1879–1942)ཀྲུང་གོ་རིག་གནས་གསར་པའི་ལས་འགུལ་སློང་མཁན། རྩོམ་རིག་
གཞུང་ལུགས་མཁན། བརྩམས་ཆོས《ཁྲེན་ཏུའུ་ཞིའུ་ཡི་གསུང་རྩོམ་ཕྱོགས་བསྒྲིགས》སོགས་འདུག
* 4) ཧུའུ་ཧྲི། (EHig,1891-1962)ཀྲུང་གོའི་དེང་རབས་ཀྱི་མཁས་པ་དང་བསཾམ་བློ་མཁན། བརྩམས་ཆོས
《 སྒམ་དཀྱེལ་དང་རང་དབང》སོགས་འདུག།
— 62



དགེ་འདུན་ཆོས་འཕེལ་དང《གསར་འགྱུར་མེ་ལོང》
བརྒྱུད་དེ་ཀློག་པ་པོ་ལ་ཁྱབ་སྤེལ་བྱས་པ་ཡིན་ན་ད་གཟོད་སྤྱི་ཚོགས་ལ་བྱེད་
ནུས་འདོན་ཐུབ་པ་རེད། །
ཤེས་ཡོན་ཅན་དང་གསར་ཤོག་དུས་དེབ་གཉིས་ཀྱི་བར་ལ་འབྲེལ་བ་
ཟབ་མོ་ཞིག་མཆིས་ལ། ཤེས་ཡོན་ཅན་ཞིག་གིས་སྤྱི་ཚོགས་ལ་འགན་ཁུར་
མིན་དེ་ཡང་ཚད་ངེས་ཅན་ཞིག་གི་སྟེང་ནས་ གསར་ཤོག་དུས་དེབ་ ཅིག་
གཉེར་མིན་ལ་རག་ལས་འདུག་པ་རེད། དེ་ནི་གོང་དུ་བརྗོད་པའི་ཨུ་རུ་
སུ་དང་རྒྱ་ནག་གི་ཤེས་ཡོན་ཅན་དེ་དག་གི་སྟེང་་ནས་ངེས་ཤེས་འདྲོངས་
ཐུབ་པ་ཡིན། དགེ་ཆོས་ལགས་ཀྱིས་རང་ངོས་ནས་ཐད་ཀར་དུ་གསར་
ཤོག་དུས་དེབ་བསྒྲུབས་མེད་ནའང་། ཁོང་གིས《གསར་འགྱུར་མེ་ལོང》
སྟེང་བརྩམས་ཆོས་སྤེལ་བ་དང་གསར་ཤོག་དེ་སྒྲུབ་རོགས་བྱས་པ་དེས་ཁོང་
ཉིད་ནི་འུ་ ཅག་ གི་ གསར་ཤོག་ དུས་ དེབ་ཀྱི་རིན་ཐང་ཐོག་མར་ རྟོགས་
མཁན་དང་། ཡང་ན་གསར་ཤོག་དུས་དེབ་ཀྱིས་མཚོན་པའི་སྨྲ་བརྗོད་
སྟོབས་ཤུགས་ཀྱིས་སྤྱི་ཚོགས་འཕེལ་རྒྱས་ལ་སྐུལ་འདེད་ཀྱི་ནུས་པ་འདོན་གྱི་
ཡོད་པར་ཡིད་ཆེས་བྱེད་མཁན་ཐོག་མ་ཡིན་པར་འདོད། །
གཤམ་དུ་ཆ་འཇོག་རང་བཞིན་གྱི་ཚིག་འགས་རྩོམ་ཐུང་འདི་མཇུག་
བསྡུ་བར་བྱ་སྟེ། གལ་ཏེ་དགེ་ཆོས་ཁོང་ཕྱིར་བོད་ཡུལ་དུ་ལོག་མེད་པར་
རྒྱ་གར་ནས《 གསར་འགྱུར་མེ་ལོང》གཙོ་སྒྲུབ་མཛད་ཡོད་ཚེ། གལ་ཏེ་འུ་
ཅག་གིས་ཁོང་འཇིག་རྟེན་མི་ཡུལ་ནས་མ་བསྐྲད་པར་ཁོང་ལ་ ལྷ་ས་ནས་
《གསར་འགྱུར་མེ་ལོང》ལྟ་ བུའི་ གསར་ཤོག་ ཅིག་ གསར་དུ་འདོན་པའི་
— 63 —



ཚེར་མའི་ལམ་གྱི་ང་རོ།
མཐུན་རྐྱེན་བསྐྲུན་ཡོད་ཚེ། གལ་ཏེ་འུ་ཅག་ལ་དགེ་ཆོས་ལྟ་བུའི་མིག་
རྒྱང་ རིང་ ཞིང་ མནོ་ བསམ་ ཐོངས་ པའི་ ཤེས་ ཡོན་ ཅན་ ཁ་ ཤས་ ཡོད་ཚེ།
གལ་ཏེ….…….. ཁོ་བོ་ནི་རྒྱུན་དུ་འདི་ལྟ་བུའི་བསམ་གཞིག་གི་ཀློང་དུ་འཐིམ་
འགྲོའོ། །
(གསལ་བཤད། རྩོམ་ཐུང་འདི་ལས་འབྱུང་བའི《གསར་འགྱུར་མེ་ལོང》སྟེང་
གི་ལུང་རྣམས་ཀིརྟི་བློ་བཟང་བསྟན་འཛིན་གྱིས་རྩོམ་སྒྲིག་བྱས་པའི《དགེ་འདུན་ཆོས་
འཕེལ་གྱི་རབ་བྱེད་ཞབས་བཏགས་མ་》ལས་དྲངས་པ་ཡིན）
2006ལོའི་ཟླ12པའི་ཚེས21ཉིན་ལན་གྲུ་རུ།
- 64
-



བིཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
བིརཱུརྱའི་བུམ་པའི་ནོར་ཉམས་ངོ་ཟིན་ཚུལ།
—དགེ་འདུན་ཆོས་འཕེལ་མཆོག་འཇིག་རྟེན་མི་ཡུལ་དང་ཞལ་གྱེས་རྗེས་ཕྱི་
རབས་པ་རྣམས་ཀྱིས་རིམ་བཞིན་ཁོང་གི་མཛད་དགོངས་རྒྱུས་ལོན་བྱུང་བའི་ཟིན་ཐོ།
དགེ་འདུན་ཆོས་འཕེལ་མཆོག་ནི་སྤྱི་ལོ1903ལོའི་ཧོར་ཟླ3པའི་ཚེས
23ཉིན་ མདོ་ སྨད་ རེབ་ གོང་ ཞོ་ འོང་ དཔྱི་ རུ་ སྐུ་ འཁྲུངས་ ཤིང༌།
1909ལོར་གཡའ་མ་བཀྲ་ཤིས་འཁྱིལ་དགོན་པར་སློབ་གཉེར་གནང་བར་
ཕེབས། 1921ལོར་མདོ་སྨད་བླ་བྲང་བཀྲ་ཤིས་འཁྱིལ་དུ་སློབ་གཉེར་
གནང་བར་ཕེབས། 1927ལོར་དབུས་གཙང་དུ་ཕེབས་ཏེ་འབྲས་སྤུངས་
དགོན་པའི་སྒོ་མང་གྲྭ་ཚང་གི་ཀླུ་འབུམ་ཁམས་ཚན་དུ་སློབ་གཉེར་གནང་།
1934ལོར་རྒྱ་གར་གྱི་པཎྜི་ཏ་ར་ཧུ་ལ་ལགས་ཀྱིས་གདན་དྲངས་པ་ལྟར་རྒྱ་
གར་དུ་ཕེབས། ལོ་ངོ12རིང་གི་རྒྱལ་ཁམས་འགྲིམས་པའི་ཀྱག་ཀྱོག་གི་
ལམ་བུ་རིང་མོ་དེ་འདི་ནས་འགོ་ཚུགས། 1946ལོར་ཕྱིར་ལྷ་སར་ཕེབས།
1947ལོར་བཀའ་ཤག་སྲིད་གཞུང་གིས་འཛིན་བཟུང་བྱས་ཏེ་ཁྲི་མུན་དུ་
བཅུག 1950ལོར་བཙོན་ནས་ཕྱུང་། 1951ལོའི་ཧོར་ཟླ8པའི་ཚེས
14ཉིན་ གྲོང་ཁྱེར་ ལྷ་ སའི་ དགའ་ རུ་ ཤག་ གི་ ཡང༌ སྟེང༌ དུ་ སྐུ་ གཤེགས།
སྐབས་དེར་དགུང་ལོ 49ལས་སོན་མེད། གསུང་རྩོམ་ལ 《 རྒྱལ་ཁམས་
ར་ཧུ་ལ། (
རྣམ》སོགས་འདུག་
[,1893 =1963)རྒྱ་གར་གྱི་པཎྜི་ཏ་དང་མཁས་པ།
བརྩམས་ཆོས《ར་ཧུ་ལའི་རང་
65 -



ཚེར་མའི་ལམ་གྱི་ང་རོ།
，
རིགས་པས་བསྐོར་བའི་གཏམ་རྒྱུད་གསེར་གྱི་ཐང་མ》དང་། 《དེབ་ཐེར་
དཀར་པོ》《 ཀླུ་སྒྲུབ་དགོངས་རྒྱན》《འདོད་པའི་བསྟན་བཅོས》སོགས་
ཡོད་པ་རེད། ཁོང་ལ་བོད་ཀྱི་མཁས་པ་སྔ་མ་རྣམས་ལ་མི་ལྡན་པའི་ལྷད་
མེད་ཀྱི་མི་གཞི་དང་། དོགས་སློང་གི་སྙིང་སྟོབས། དགག་སྒྲུབ་ཀྱི་བློ་
སྤོབས་སོགས་ལྡན་པར་མ་ཟད། འགྲོ་བ་མིའི་རིགས་ཀྱི་གཅེས་ནོར་དུ་
གྲུབ་པའི་རང་དབང་གི་བསམ་བློ་དང་མང་གཙོའི་དགོངས་པ་དང་ཚན་
རིག་གི་ལྟ་བ་བཅས་ཀྱང་ལྡན་པས། ཁོང་ནི་བོད་ཀྱི་མི་ཆོས་རིག་གནས་
ཀྱི་དུང་མོ་ཆེ་འབུད་མཁན་དང་བློ་འབྱེད་བསམ་བློ་མཁན་རྨ་མེད་ཅིག་
ཡིན་པ་རེད། ཁོང་གི་སྟེང་ནས་འུ་ཅག་གིས་སེར་མོ་པ—རིག་གནས་
པ–ཤེས་ཡོན་ཅན་བཅས་ཀྱི་རྟོགས་པའི་རབ་འབྲིང་ཐ་གསུམ་གྱི་འཕེལ་
རིམ་དེ་གསལ་པོར་མཐོང་ཐུབ་ཅིང་། ཁོང་གི་སྟེང་ནས་འུ་ ཅག་གིས་
ཤེས་ཡོན— སྙིང་སྟོབས—ཀུན་སྤྱོད་བཅས་རིག་པའི་མི་བོ་ཆེ་རྣམས་ཀྱིས་
ལོ་རྒྱུས་དང་དུས་རབས་ལ་སྐུལ་འདེད་གཏོང་བའི་སྒུལ་ཤུགས་གཙོ་བོ་སྟེ་
འཇིག་རྟེན་པའི་ཐེག་ཆེན་གྱི་ལམ་དེ་རྟོགས་ཐུབ་པ་ཡིན།
རྩོམ་ཡིག་འདི་རུ་གཙོ་བོ་སྨྱུག་ཐོགས་པས་རང་ཉིད་ཀྱིས་རྒྱུས་ལོན་
བྱུང་བའི་དཔྱད་གཞིའི་ཡིག་ཆ་རྣམས་གཞིར་བཟུང༌སྟེ། དགེ་འདུན་
ཆོས་འཕེལ་མཆོག་འཇིག་རྟེན་མི་ཡུལ་དང་ཞལ་གྱེས་རྗེས་ ཕྱི་རབས་པ་
རྣམས་ ཀྱིས་ ཁོང་ གི “ སྣང་ བརྙན” དེ་ ཇི་ ལྟར་ ངོས་ ཟིན་ བྱུང་ བ་ དང་།
ལྷག་པར་དུ་ཤེས་ཡོན་ཅན་གྱི་སྡེ་ཡིས“དགེ་ཆོས་སྙིང་སྟོབས”དེ་ཇི་ལྟར་
- 66 —



བིཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
རྒྱུས་ལོན་བྱུང་བའི་གོ་རིམ་དེ་ངོ་སྤྲོད་རགས་བསྡུས་ཤིག་བྱེད་པར་འདོད།
རྩོམ་འདི་ལྟ་བུ་ཞིག་འབྲི་བའི་དམིགས་ཡུལ་ཡང“དགེ་ཆོས་སྙིང་སྟོབས”དེ་
དུས་རབས་ཉེར་གཅིག་པའི་རང་མི་རིགས་ཀྱི་མི་ཆོས་རིག་གནས་འཛུགས་
སྐྲུན་ཐད་ཀྱི་བསམ་བློ་དང་རིག་གནས་དང་ཀུན་སྤྱོད་སོགས་ཀྱི་བསམ་བློའི་
ཐོན་ཁུངས་གཏོས་ཆེ་བ་ཞིག་ཏུ་འགྱུར་བར་སྙིང་ནས་རེ་བ་ལགས།
1956-1957ལོར།
རྡོ་སྦིས་དགེ་བཤེས་ཤེས་རབ་རྒྱ་མཚོ་ལགས་ཀྱིས《ཀླུ་སྒྲུབ་དགོངས་
རྒྱན》གྱི་དགག་ལན་དུ《 ཀླུ་སྒྲུབ་དགོངས་རྒྱན་ལ་ཆེ་ལོང་དུ་བརྟགས་པ་མི་
འཇིགས་སེངྒེའི་ང་རོ》ཞེས་པ་མཛད། ལྗགས་རྩོམ་འདི 1984ལོའི་ ཟླ་
12པར་ མཚོ་ སྔོན་མི་རིགས་དཔེ་སྐྲུན་ ཁང་གིས་པར་དུ་བསྐྲུན་པའི《 རྗེ་
བཙུན་ཤེས་རབ་རྒྱ་མཚོ་འཇམ་དཔལ་དགྱེས་པའི་བློ་གྲོས་ཀྱི་གསུང་རྩོམ》
པོད་གསུམ་པ་རུ་བཀོད་འདུག
1972ལོར། །
རྒན་པོ་ཤེས་རབ་རྒྱ་མཚོ་ལགས་ཀྱིས《མཁས་དབང་དགེ་འདུན་ཆོས་
འཕེལ་གྱི་རྣམ་ཐར་མདོར་བསྡུས་བཞུགས་སོ》(སི་ཁྲོན་མི་རིགས་དཔེ་སྐྲུན་
ཁང་གིས1988ལོའི་ཟླ་དང་པོར་པར་དུ་བསྐྲུན་པའི《མཁས་དབང་དགེ་འདུན་ཆོས་
འཕེལ་གྱི་གསུང་རྩོམ་ཕྱོགས་བསྒྲིགས》ཞེས་པའི་སྔོན་འགྲོ་རུ་གསལ)ཞེས་པ་བྲིས།
1980ལོར།
རཀ་ར་བཀྲས་མཐོང་ཐུབ་བསྟན་ཆོས་དར་ལགས་ཀྱིས་བརྩམས་པའི་
ཡ67 -



ཚེར་མའི་ལམ་གྱི་ང་རོ།
《དགེ་འདུན་ཆོས་འཕེལ་གྱི་རྣམ་ཐར》ཞེས་པ་རྒྱ་གར་དུ་པར་དུ་བསྐྲུན།
དཔེ་དེབ་འདི་ནི་བོད་ཡིག་གིས་བྲིས་པའི་དགེ་ཆོས་ཀྱི་རྣམ་ཐར་ཐོག་མ་
རེད།
1982ལོར།
ཚེ་ཏན་ཞབས་དྲུང་ལགས་ཀྱིས་མཛད་པའི《 དེབ་དཀར་དུ་འགོས་
ལོར་སྐྱོན་བསྟན་པ་མི་འཇུག་པའི་དཔྱད་པ》ཞེས་པ་མཚོ་སྔོན་མི་རིགས་
དཔེ་སྐྲུན་ཁང་གིས་པར་དུ་བསྐྲུན་པའི་ཁོང་གི《བསྟན་རྩིས་ཀུན་བཏུས》
ཞེས་པར་བཀོད་འདུག
1983ལོར།
དགེ་ཆོས་ཁོང་གི་སློབ་མ་ཧོར་ཁང་བསོད་ནམས་དཔལ་འབར་་་་
ལགས་ཀྱིས《མཁས་མཆོག་དགེ་འདུན་ཆོས་འཕེལ་གྱི་རྟོགས་པ་བརྗོད་པ་
དག་པའི་སྣང་བ》( ཐོག་མར《བོད་ལྗོངས་ཞིབ་འཇུག》1 983ལོའི་དེབ2པའི་སྟེང་
སྤེལ་བ་དང་། རྗེས་སུ་བོད་ལྗོངས་མི་དམངས་དཔེ་སྐྲུན་ཁང་གིས1987ལོའི་ཟླ
6པར་པར་དུ་བསྐྲུན་པའི《 བོད་རིག་པའི་གྲོས་མོལ་ཚོགས་འདུའི་ཆེད་རྩོམ་གཅེས་
བསྡུས》ཞེས་པར་བཀོད་འདུག)བརྩམས་པ་དང༌། རྩོམ་འདི་ལེའུ་དང་པོ་
ཨ་མདོའི་ཡུལ་དུ་འཁྲུངས་ནས་བོད་དུ་ཕེབས་པ་སོགས་ཀྱི་མཛད་པ་ཆེ་
ལོང་ཙམ་ཞུ་རྒྱུའི་སྐོར་དང་། ལེའུ་གཉིས་པ་རྒྱ་གར་དང་སིང་ག་ལའི་
ཡུལ་ དུ་བྱོན་ནས་སློབ་གཉེར་གནང་བའི་སྐོར། ལེའུ་གསུམ་པ《 དེབ་
ཐེར་དཀར་པོ》འབྲི་རྩོམ་གནང་བའི་སྐོར། ལེའུ་བཞི་པ་བཙན་རྒྱལ་
- 68 -



བོཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
རིང་ལུགས་པ་དང་བཀའ་ཤག་ངན་སྦྲེལ་གྱིས་མ་ཉེས་ཁ་ཡོག་བཀལ་བའི་
སྐོར། ལེའུ་ལྔ་པ་མཇུག་བསྡུའི་གཏམ་བཅས་ཀྱིས་གྲུབ་འདུག རྩོམ་
འདི་ནི་དགེ་ཆོས་ཁོང་གི་མི་ཚེ་ལ་ཞིབ་འཇུག་བྱེད་པར་དོན་སྙིང་གལ་ཆེན་
ལྡན།
ཀིརྟི་བློ་བཟང་བསྟན་འཛིན་ལགས་ཀྱིས་ཕྱོགས་བསྒྲིགས་བྱས་པའི
《དགེ་འདུན་ཆོས་འཕེལ་གྱི་རབ་བྱེད》ཅེས་པ་རྒྱ་གར་དུ་པར་དུ་བསྐྲུན།
1984ལོར།
ལི་ཡིའུ་དབྱི“ཡིས་བྲིས་པའི《བོད་ཀྱི་ལོ་རྒྱུས་མཁས་ཅན་དགེ་འདུན་
ཆོས་འཕེལ་གྱི་ལོ་ རྒྱུས་མདོར་བསྡུས》ཞེས་པ《 བོད་ལྗོངས་ཞིབ་འཇུག》
1984ལོའི་དེབ4པའི་སྟེང་སྤེལ། རྩོམ་པ་པོས་དགེ་ཆོས་མཆོག་ནི་རྒྱལ་
གཅེས་རིང་ལུགས་པ་དང་། མང་གཙོ་རིང་ལུགས་པ། དངོས་གཙོ་
རིང་ལུགས་པ་ཞིག་ཡིན་པར་བརྗོད་འདུག
1985ལོར།
ཧྥ་རན་སིའི་མཛངས་མ་ཧིས་ཐིར%ལགས་ཀྱིས《ཨ་མདོའི་ སྤྲང་་་་
གོག》(《འཛམ་གླིང་ན་དཀོན་པའི་བཻཌཱུརྱའི་བུམ་པ་ཞིག་རྡོ་ལ་བརྡབས་ཚུལ》）
@ ལི་ཡིའུ་དབྱི། (## 2,1912=)ཀྲུང་གོའི་དེང་རབས་ཀྱི་བོད་རིག་པ་མཁན། བརྩམས་ཆོས《ལི་ཡེའུ་དབྱི་ཡི་
གསུང་རྩོམ་ཕྱོགས་བསྒྲིགས》སོགས་འདུག་
1 2 ཧིས་ཐིར། (Heather.#,? -?)ཧྥ་རན་སིའི་བོད་རིག་པའི་བུད་མེད་མཁས་པ། བརྩམས་ཆོས《ཨུ་
མདོའི་སྤྲང་གོག》སོགས་འདུག
69



ཚེར་མའི་ལམ་གྱི་ང་རོ།
，
ཅེས་པ་ཧྥ་རན་སི་ནས་པར་དུ་བསྐྲུན། དེབ་འདིའི་རྒྱ་འགྱུར་ཏུའུ་ཡུང་
པིན”ལགས་ཀྱིས་བསྒྱུར་ཡོད་སྐད་མོད། འོན་ཀྱང་ད་ལྟའི་བར་པར་
སྐྲུན་བྱུང་མེད། །
1986ལོར། །
ཧོར་ཁང་བསོད་ནམས་དཔལ་འབར་ལགས་ཀྱིས་བྲིས་པའི《མཁས་
པའི་དབང་པོ་དགེ་འདུན་ཆོས་འཕེལ་རྒྱ་གར་དུ་བྱོན་སྐབས་ཀྱི་གནས་ཚུལ་
རགས་ཙམ་བརྗོད་པ》ཞེས་པ《 སྦྲང་ཆར》1986ལོའི་དེབ4པའི་སྟེང་སྤེལ།
1988ལོར།
སི་ཁྲོན་མི་རིགས་དཔེ་སྐྲུན་ཁང་གིས《མཁས་དབང་དགེ་འདུན་ཆོས་
འཕེལ་གྱི་གསུང་རྩོམ་ཕྱོགས་བསྒྲིགས》དངོས་སུ་པར་སྐྲུན་འགྲེམ་སྤེལ་བྱས།
དེ་ནས་བཟུང་དགེ་ཆོས་མཆོག་གི་ཕྱག་རྩོམ་ནི་རྒྱ་ཆེའི་ཀློག་པ་པོ་རྣམས་ཀྱི་
བསམ་པའི་བགོ་སྐལ་དུ་གྱུར།
1989ལོར།
མཁའ་ འབུམ་བཀྲ་ཤིས་ཀྱིས་བྲིས་པའི《 རྗེ་ཤེས་རབ་རྒྱ་མཚོ་དང་
དགེ་འདུན་ཆོས་འཕེལ་རྣམ་གཉིས་ཀྱི་འབྲེལ་བའི་སྐོར》ཞེས་པ《 སྦྲང་་
ཆར》1989ལོའི་དེབ3པའི་སྟེང་སྤེལ།
1990ལོར།
ཏུའུ་ཡུང་པིན། (*E ༤ 6,1960-)ཀྲུང་གོའི་དེང་རབས་ཀྱི་བོད་རིག་པ་མཁན། , བརྩམས་ཆོས《དུས་རབས་
ཉི་ཤུ་པའི་བོད་ཀྱི་སེར་མོ་པ་ངོ་མཚར་ཅན—མི་ཚུལ་རིང་ལུགས་ཀྱི་སྔོན་སྐྱོད་པ་མཁས་དབང་དགེ་འདུན་ཆོས་འཕེལ་གྱི་རྣམ་
ཐར》སོགས་འདུག
ཡ- 70 —



བིཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་གིས་ཧོར་ཁང་བསོད་
ནམས་དཔལ་འབར་ལགས་ཀྱིས་ཕྱོགས་བསྒྲིགས་བྱས་པའི《དགེ་འདུན་
ཆོས་འཕེལ་ གྱི་གསུང་རྩོམ》པོད་གསུམ་ གྱི་བདག་ཉིད་ཅན་དེ་དངོས་སུ་
པར་སྐྲུན་འགྲེམ་སྤེལ་བྱས། འདི་ནི་དགེ་ཆོས་ཞིབ་འཇུག་ཁྲོད་ཀྱི་ཆེས་
དགའ་འོས་པའི་བྱ་གཞག་བླ་མེད་ཅིག་གོ། །
མགར་རྩེ་རྟ་མགྲིན་རྒྱལ་གྱིས་བྲིས་པའི《 《 དེབ་ཐེར་དཀར་པོ》ལས་
སྲོང་བཙན་སྒམ་པོའི་ལོ་ཚིགས་ཐད་ཀྱི་དོགས་ སྣང་འགའ་ལ་དཔྱད་པ》
ཞེས་པ《 སྦྲང་ཆར》1990ལོའི་དེབ2པའི་སྟེང་སྤེལ།
1991ལོར། །
ཆབ་སྤེལ་ཚེ་བརྟན་ཕུན་ཚོགས་དང་ནོར་བྲང་ཨོ་རྒྱན་ལགས་གཉིས་
ཀྱིས་རྩོམ་སྒྲིག་བྱས་པའི《བོད་ཀྱི་ལོ་རྒྱུས་རགས་རིམ་གཡུ་ཡི་ཕྲེང་བ》(བོད་
ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། 1991ལོའི་ཟླ3པའི་པར) ཡི་སྨད་ཆ་
རུ《 ཉེ་དུས་ཀྱི་མཁས་པའི་དེད་དཔོན་དགེ་འདུན་ཆོས་འཕེལ་གྱི་ལོ་རྒྱུས་
མདོར་བསྡུས》ཞེས་པའི་རྩོམ་རིང་མོ་ཞིག་བྲིས་འདུག
འབྲོང་བུ་ཚེ་རིང་རྡོ་རྗེས་བྲིས་པའི《གངས་ ཅན་ རིག་པའི་ གླིང་གི་
བསམ་བློ་པ་ཆེན་པོ་བཅུ་ངོ་སྤྲོད་མདོར་བསྡུས》(《 བོད་ལྗོངས་ཞིབ་འཇུག》
1991ལོའི་དེབ4པ》ཞེས་པར《དགེ་འདུན་ཆོས་འཕེལ་གྱི“ཐ་སྙད་ཚད་མས་
སྟོང་པའི”དགོངས་པ》ཞེས་པའི་ཚན་པ་ཞིག་འདུག་པ་དང་། རྩོམ་པ་
པོས་དགེ་ཆོས་མཆོག་གངས་ཅན་རིག་པའི་གླིང་གི་བསམ་བློ་མཁན་ཆེན་པོ་
- 71
-



ཚེར་མའི་ལམ་གྱི་ང་རོ།
བཅུའི་གྲས་སུ་བགྲངས་འདུག
1992ལོར།
ཤ་བོ་ཚེ་རིང་གིས་བྲིས་པའི་རབ་འབྱམས་པའི་དཔྱད་རྩོམ《 མཁས་
དབང་དགེ་འདུན་ཆོས་འཕེལ་དང་ཁོང་གི་སྙན་རྩོམ་བཤད་པ་ལྷག་བསམ་
འོ་མའི་རྫིང་བུ》ཞེས་པ་དེ《 བོད་ཀྱི་ཤེས་རིག་དཔྱད་རྩོམ་ཕྱོགས་བསྒྲིགས》
(ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་། 1992ལོའི་ཟླ11པའི་པར》དེབ་
གསུམ་པ་རུ་བཀོད་འདུག རྩོམ་པ་པོས་དགེ་ཆོས་ཁོང་གི་མི་ཚེ་གང་བོའི་
ལོ་རྒྱུས་མདོར་བསྡུས་དང་སྙན་རྩོམ་གྱི་བསམ་བློའི་རང་བཞིན་དང་སྙན་
རྩོམ་གྱི་སྒྱུ་རྩལ་རང་བཞིན་བཅས་ལ་དཔྱད་པ་བཏང་བ་གནད་དུ་ཐིངས་
ཤིང་དཔྱད་གཞིའི་རིན་ཐང་ཡང་ངེས་ཅན་ཞིག་ལྡན།
1994ལོར།
སངས་རྒྱས་དོན་གྲུབ་ཀྱིས་བྲིས་པའི《 མཁས་དབང་དགེ་འདུན་ཆོས་
འཕེལ་གྱི་སྙན་རྩོམ་གྱི་སྒྱུ་རྩལ་མཚོན་སྟངས་རགས་ཙམ་བཤད་པ》ཞེས་པ་
《མཚོ་སྔོན་སློབ་གསོ》1994ལོའི་དེབ2པའི་སྟེང་སྤེལ།
1995ལོར། །
སྦྱིན་པ་དར་རྒྱས་ཀྱིས་བྲིས་པའི《 མཁས་དབང་དགེ་འདུན་ཆོས་་
འཕེལ་གྱིས་མདོ་ཁམས་སྨད་དུ་བཞག་པའི་མཛད་རྗེས་རྣམ་ཐར་མདོར་
བསྡུས》ཞེས་པ《 གངས་ལྗོངས་རིག་གནས》1995ལོའི་དེབ་དང་པོའི་སྟེང་
སྤེལ།
- 72 -



བཻཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
བུ་བཞི་བསམ་པའི་དོན་གྲུབ་ཀྱིས་བྲིས་པའི《དགེ་འདུན་ཆོས་འཕེལ་
དང་བོད་ཀྱི་ལོ་རྒྱུས་ཞིབ་འཇུག་སྐོར་རགས་ཙམ་གླེང་བ》ཞེས་པ《ཀྲུང་
གོའི་བོད་ཀྱི་ཤེས་རིག》1995ལོའི་དེབ2པའི་སྟེང་སྤེལ། རྩོམ་པ་པོས་
མིའི་རིན་ཐང་གི་ལྟ་བ་དང་། ཞིབ་འཇུག་བྱེད་ཐབས་དང་རིགས་ལམ་
གཉིས་ཀྱི་ཐད་ནས་དཔྱད་པ་བཏང་འདུག
རིན་ཆེན་རྒྱ་མཚོས་བྲིས་པའི《དགེ་འདུན་ཆོས་འཕེལ་གྱི་སྙན་རྩོམ་
ལས་ཚོར་འདུ་མཚོན་པའི་བསམ་བློའི་རང་བཞིན་ཅུང་ཙམ་གླེང་བ》ཞེས་
པ《 རྩེར་སྙེག》1995ལོའི་དེབ2པའི་སྟེང་སྤེལ།
ཀོ་དོ་མཁན་པོས་བྲིས་པའི《མཁས་དབང་དགེ་འདུན་ཆོས་འཕེལ་གྱི་
མི་ཚེ་ཧྲིལ་བོའི་ནང་དུ་གནད་ཆེ་ས་འགའ་བཤད་པ་གེ་སར་གྱི་མདའ་མོ》
ཞེས་པ《གངས་ལྗོངས་གཙུག་ལག》1995ལོའི་དུས་དེབ་འཕར་མའི་སྟེང་
སྤེལ། །
1996ལོར།
སྐལ་བཟང་ཆོས་འཕེལ་ལགས་ཀྱིས་རྒྱ་ཡིག་ཏུ་བསྒྱུར་པའི《དགེ་་
འདུན་ཆོས་འཕེལ་གྱི་གསུང་རྩོམ་གཅེས་བསྒྲིགས》ཞེས་པ་ཀྲུང་གོའི་བོད་
ཀྱི་ཤེས་རིག་དཔེ་སྐྲུན་ཁང་གིས་པར་སྐྲུན་འགྲེམ་སྤེལ་བྱས།
ཆབ་སྤེལ་ཚེ་བརྟན་ཕུན་ཚོགས་ལགས་ཀྱིས་བྲིས་པའི 《 མཁས་པའི་
དབང་པོ་དགེ་འདུན་ཆོས་འཕེལ་གྱི་ལོ་རྒྱུས་མདོར་བསྡུས》ཞེས་པ《 ཀྲུང་
གོའི་བོད་ལྗོངས》1996ལོའི་དེབ4པའི་སྟེང་སྤེལ། རྩོམ་གྱི་ཟུར་དུ་དགེ་
-
-
-
-
73 ཁས་



ཚེར་མའི་ལམ་གྱི་ང་རོ།
ཆོས་མཆོག་སྐུ་གཤེགས་ཁར་བསྐྱོན་པའི་སྐུ་པར་ཞིག་ཀྱང་བཀོད་འདུག་པ་
དང༌། སྐུ་པར་དེ་ནི་ཤིན་ཏུ་རྩ་ཆེན་ཞིག་ཡིན་པ་རེད། །
1997ལོར།
རྡོ་རྗེ་རྒྱལ་ལགས་ཀྱིས་བརྩམས་པའི《དགེ་འདུན་ཆོས་འཕེལ》ཞེས་
པ་ ཀན་ སུའུ་ མི་ རིགས་ དཔེ་ སྐྲུན་ཁང་ གིས་ པར་ སྐྲུན་ འགྲེམ་ སྤེལ་ བྱས།
དེབ་འདིའི་ཟུར་བཀོད་དུ《 བོད་ཆེན་པོའི་སྲིད་ལུགས་དང་འབྲེལ་བའི་
རྒྱལ་རབས་དེབ་ཐེར་དཀར་པོའི་ གཞུང་གི་དཀའ་གནད་ཟིན་བྲིས་པད་
དཀར་ཆུན་འཕངས》ཞེས་པ་བཀོད་འདུག
ཆུ་སྐྱེས་དགེ་འདུན་བསམ་གཏན་ལགས་ཀྱིས་བསྒྲིགས་པའི《ལོག་
སྨྲའི་ཚང་ཚིང་སྲེག་པའི་ལུང་རིགས་རྡོ་རྗེ་མེ་ལྕེ》ཞེས་པ་ཀན་སུའུ་མི་རིགས་
དཔེ་སྐྲུན་ཁང་གིས་པར་སྐྲུན་འགྲེམ་སྤེལ་བྱས། དེབ་འདིར་དགེ་ཆོས་ཀྱི
《 ཀླུ་སྒྲུབ་དགོངས་རྒྱན》ལ་དགག་སྒྲུབ་བྱེད་པའི་དཔྱད་རྩོམ་བཞི་བསྡུས་
འདུག་པ་དང་། དོར་ཞི་གདོང་དྲུག་སྙེམས་བློ་ལགས་ཀྱིས《 འགོ་བརྗོད་
ལི་ཤིའི་མེ་ཏོག》ཅེས་པ་བྲིས་ཏེ་དགེ་ཆོས་མཆོག་ལ་ཆེས་མི་འོས་པའི་ མི་
གཞི་དམའ་འབེབ་མང་ཙམ་བྱས་འདུག
བསོད་ནམས་རྡོ་རྗེས་བྲིས་པའི《མཁས་དབང་དགེ་ཆོས་ཀྱི་ལོ་ཙཱའི་
དཔྱད་ གཏམ་ སྐོར་ ལ་ རགས་ ཙམ་ དཔྱད་ པ》ཞེས་ པ《 རྩེར་ སྙེག》
1997ལོའི་དེབ་དང་པོའི་སྟེང་སྤེལ།
1998ལོར།
— 74 -



བིཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
ཆོས་འཚོ་ཡིས་བྲིས་པའི《དགེ་འདུན་ཆོས་འཕེལ་ གྱི་སྙན་རྩོམ་གྱི་
ཁྱད་ཆོས་གླེང་བ》ཞེས་པ《མཚོ་སྔོན་སློབ་གསོ》1998ལོའི་དེབ3པའི་སྟེང་
སྤེལ།
1999ལོར།
ཧོར་གཙང་འཇིགས་མེད་ཀྱིས་བརྩམས་པའི 《 དྲང་བདེན་ གྱིས་་་་་
བསླུས་པའི་སློང་མོ་ བ—མདོ་སྨད་ པ་ དགེ་འདུན་ཆོས་འཕེལ་ གྱི་ མི་ ཚེ་་
དཔྱད་བརྗོད》ཅེས་པ་རྒྱ་གར་དུ་པར་དུ་བསྐྲུན། །
ཚེ་དབང་ཐར་གྱིས་བྲིས་པའི《དགེ་ཆོས་ཀྱི་ལོ་རྒྱུས་ཞིབ་བསྡུར་གྱི་
ཞིབ་འཇུག་རིགས་ལམ་སྐོར་རགས་ཙམ་གླེང་བ》ཞེས་པ《 མཚོ་སྔོན་སློབ་
གསོ》1999ལོའི་དེབ་དང་པོའི་སྟེང་སྤེལ། །
ཁྱུང་ཕྲུག་བློ་བཟང་དར་རྒྱས་ཀྱིས་བྲིས་པའི《གཏམ་རྒྱུད་གསེར་གྱི་
ཐང་མའི་ཟིན་ཐོ་དགེ་ཆོས་དགོངས་རྒྱན》དང《 ཀླུ་སྒྲུབ་དགོངས་རྒྱན་གྱི་
སྙིང་པོ་ཚིགས་སུ་བཅད་པའི་དཀའ་ གནས་རྡོ་རྗེ་ཚིག་དགྲོལ》《 ཟབ་མོ་
དབུ་མའི་བསྙེལ་ཟིན་བྱམས་བརྩེ་འོ་མའི་བསང་གཏོར》ཞེས་པ་དེ་ཀན་
སུའུ་ མི་ རིགས་དཔེ་སྐྲུན་ཁང་གིས་པར་དུ་བསྐྲུན་པའི《 བོད་ རིག་ པའི་
དཔྱད་གླེང་གྲོག་ཆུ་ཕྲ་མོའི་སྟངས་སྟབས》ཞེས་པར་བཀོད་འདུག
2000ལོར།
ཏུའུ་ཡུང་པིན་ལགས་ཀྱིས་བརྩམས་པའི་རྒྱ་ཡིག་གི《དུས་རབས་ཉི་
ཤུ་པའི་བོད་ཀྱི་སེར་མོ་པ་ངོ་མཚར་ཅན—མི་ཚུལ་རིང་ལུགས་ཀྱི་སྔོན་སྐྱོད་
- 75 --



ཚེར་མའི་ལམ་གྱི་ང་རོ།
པ་མཁས་དབང་དགེ་འདུན་ཆོས་འཕེལ་གྱི་རྣམ་ཐར》ཞེས་པ་ཀྲུང་གོའི་
བོད་ཀྱི་ཤེས་རིག་དཔེ་སྐྲུན་ཁང་གིས་པར་སྐྲུན་འགྲེམ་སྤེལ་བྱས། དེབ་
འདི་ནི་རྒྱལ་ནང་གི་དགེ་ཆོས་ཞིབ་འཇུག་སྐོར་གྱི་རིགས་གཞུང་ཆེད་དེབ་
དང་པོ་ཡིན་འདུག་པ་དང༌། དགེ་ཆོས་མཆོག་ལ་སྒོ་ཀུན་ནས་ཞིབ་་་
འཇུག་མཛད་པའི་གྲུབ་འབྲས་ཆེས་ལེགས་ཤོས་ཀྱང་རེད། །
ཚེ་རིང་དབང་རྒྱལ་དང་ལྟུང་ཞབས་པ་འགྱུར་མེད་ཚེ་དབང་གཉིས་
ཀྱིས་བརྩམས་པའི《མཁས་དབང་དགེ་འདུན་ཆོས་འཕེལ་སྐོར་ལ་དཔྱད་པ་
ཚངས་པའི་དྲང་ཐིག》ཅེས་པ་སི་ཁྲོན་མི་རིགས་དཔེ་སྐྲུན་ཁང་གིས་པར་
སྐྲུན་འགྲེམ་སྤེལ་བྱས།
ཨ་སྔགས་ཚེ་རིང་བཀྲ་ཤིས་ཀྱིས་བྲིས་པའི《མཁས་དབང་དགེ་འདུན་
ཆོས་འཕེལ་གྱི་ལོ་རྒྱུས་ཞིབ་འཇུག་ལས་འཕྲོས་པའི་གཏམ་དཔྱིད་ཀྱི་ཕོ་ཉའི་
མགྲིན་དབྱངས》ཞེས་པ《ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་
དུས་དེབ》2000ལོའི་དེབ་དང་པོའི་སྟེང་སྤེལ།
སྒང་རྒྱལ་མཚན་ཚེ་རིང་གིས་བྲིས་པའི《མཁས་དབང་དགེ་འདུན་
ཆོས་འཕེལ་གྱིས་ཡུལ་སྲོལ་གོམས་གཤིས་ལ་དོ་སྣང་མཛད་པའི་སྐོར་མདོ་
ཙམ་གླེང་བ》ཞེས་པ《དུང་རི》2006ལོའི་དེབ་དང་པོའི་སྟེང་སྤེལ།
ཤ་བོ་ཁྱི་ཐར་དང་ཤ་མོ་མཆོག་གཉིས་ཀྱིས་བྲིས་པའི《མཁས་དབང་
དགེ་འདུན་ཆོས་འཕེལ་གྱི་རི་མོའི་སྒྱུ་རྩལ་སྐོར་རགས་ཙམ་གླེང་བ》ཞེས་པ་
《རྩེར་སྙེག》2000ལོའི་དེབ3པའི་སྟེང་སྤེལ།
- 76 -



བཻཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
དར་རྒྱས་ཀྱིས་བྲིས་པའི《དགེ་འདུན་ཆོས་འཕེལ་དང་ ཁོང་གི་་་་
བརྩམས་ ཆོས་ འགའི་ དཔྱད་ བརྗོད》ཅེས་ པ《 མཚོ་ སྔོན་ སློབ་ གསོ》
2000ལོའི་དེབ5པའི་སྟེང་སྤེལ།
2001ལོར། །
རཀ་ར་བཀྲས་མཐོང་ཐུབ་བསྟན་ཆོས་དར་ལགས་ཀྱིས་བརྩམས་པའི་
《རྒྱལ་རབས་དེབ་ཐེར་དཀར་པོའི་ཁ་སྐོང་མེས་བློན་གོང་མའི་ཞལ་ཆེམས》
ཞེས་པ་རྒྱ་གར་དུ་པར་དུ་བསྐྲུན།
ལྕང་སྐྱ་དགེ་འདུན་བཀྲ་ཤིས་ཀྱིས་བྲིས་པའི《 མཁས་དབང་དགེ་་
འདུན་ཆོས་འཕེལ་གྱི་སྙན་ངག་གི་རྩོམ་རྩལ་སྐོར་ཅུང་ཟད་གླེང་བ》ཞེས་པ་
《 གངས་ལྗོངས་རིག་གནས 》2001ལོའི་དེབ2པའི་སྟེང་སྤེལ། །
གཅོད་པ་ཀླུ་རྒྱལ་གྱིས་བྲིས་པའི《བོད་ཀྱི་མཚན་ཉིད་སྨྲ་པའི་སྙན་
ངག་མཁན་དགེ་འདུན་ཆོས་འཕེལ་མཆོག་གི་སྙན་ངག་གི་བསམ་བློའི་སྐོར་
ཐོག་མར་དཔྱད་པ》ཞེས་ པ《 བོད་ ལྗོངས་ཞིབ་འཇུག》2001ལོའི་དེབ་
3པའི་སྟེང་སྤེལ། རྩོམ་པ་པོས་དགེ་ཆོས་མཆོག་གི་སྙན་ངག་དེ་མི་ཚུལ་གྱི་
བསམ་བློ་དང་བློ་འབྱེད་ཀྱི་བསམ་བློ་གཉིས་ཀྱི་ཐད་ནས་དཔྱད་པ་བཏང་
འདུག
བྱ་མདོ་དོན་གྲུབ་ཚེ་རིང་གིས་བྲིས་པའི《དགེ་འདུན་ཆོས་འཕེལ་གྱི་
དུངས་བརྗོད་སྙན་ངག（བཙོན་ནས་བླངས་པའི་མགུར》》ཞེས་པ《 གངས་
རྒྱན་མེ་ཏོག 》2001ལོའི་དེབ3པའི་སྟེང་སྤེལ།
---- 77
--



ཚེར་མའི་ལམ་གྱི་ང་རོ།
བེའུ་བརྒྱ་ཚེ་རིང་བསམ་འགྲུབ་ཀྱིས་བྲིས་པའི《དགེ་འདུན་ཆོས་་
འཕེལ་དང་བུད་མེད་ཚོའི་ལས་དབང 》ཞེས་པ《མཚོ་སྔོན་བོད་ཡིག་གསར་
འགྱུར》2001ལོའི་ཟླ11པའི་ཚེས10ཉིན་གྱི་པར་ངོས4པའི་སྟེང་སྤེལ།
མཚོ་སྔོན་ཡུལ་ཤུལ་དུ “ མཁས་དབང་དགེ་འདུན་ཆོས་འཕེལ་སྐུ་
གཤེགས་ནས་བགྲང་བྱ་ལྔ་བཅུ་ལོན་པར(1951-2001)རྗེས་དྲན་གྱི་སྙན་
ངག་གྱེར་འདོན་ཚོགས་འདུ”འཚོགས་པ་དང༌། 《འཛམ་གླིང་ན་དཀོན་
པའི་བཻཌཱུརྱའི་བུམ་པ》ཞེས་པའི་རྗེས་དྲན་གྱི་སྙན་ངག་གི་དེབ་ཆུང་ཞིག་
ཀྱང་པར་དུ་བསྐྲུན་འདུག
2002ལོར། །
རྡོ་རྗེ་རྒྱལ་ལགས་ཀྱིས་སྡུད་སྒྲིག་བྱས་པའི《མཁས་དབང་དགེ་འདུན་
ཆོས་འཕེལ་གྱི་གསར་རྙེད་གསུང་རྩོམ》ཞེས་པ་ཞང་ཀང་གྱི་ལིང་དཔེ་སྐྲུན་
ཚད་ཡོད་ཀུང་ཟིས་པར་སྐྲུན་འགྲེམ་སྤེལ་བྱས། དེབ་འདིར《འཛམ་གླིང་
རྒྱས་བཤད》དང《རྒྱ་གར་འཕགས་པའི་ཡུལ་དུ་ནང་བའི་མཆོད་རྟེན་དང་
གནས་མཆོག་བྱིན་ཅན་རྣམས་ཀྱི་བཤད་པ》《 བཙོན་ནས་ཧོར་ཁང་ལ་
གནང་བའི་ཕྱག་བྲིས》《 བྷ་བུ་མཐར་ཕྱིན་ལགས་ལ་གནང་བའི་ཀ་བཤད》
སོགས་ སྔར་ མཐོང༌ མ་ མྱོང་ བའི་ གསུང་ རྩོམ་ དག་ བསྡུས་ འདུག་ ལ།
གཞན་ཡང་དགེ་འདུན་ཆོས་འཕེལ་མཆོག་གི་ཕྱག་བྲིས་བསྟར་མ་སྣ་ཚོགས་
ཀྱང་བསྡུས་འདུག
མེ་ལྕེས་ བྲིས་ པའི 《དགེ་འདུན་ ཆོས་ འཕེལ་ དང “ ངོ་ ལོག་ པའི”
— 78 -



བོཌཅུའི་བུམ་པའི་ནོར་ཉམས་ངོ་ཟིན་ཚུལ།
མཛད་ སྤྱོད 》ཅེས་པ《 མཚོ་སྔོན་བོད་ཡིག་གསར་འགྱུར》2002ལོའི་ཟླ་
དང་པོའི་ཚེས30ཉིན་གྱི་པར་ངོས4པའི་སྟེང་སྤེལ།
མེ་ལྕེས་བྲིས་པའི《དགེ་འདུན་ཆོས་འཕེལ་སྐོར་གྱི་དྲན་རྟོག་ཐོར་བུ》
(དང་པོ）ཞེས་པ《 མཚོ་སྔོན་བོད་ཡིག་གསར་འགྱུར》2002ལོའི་ཟླ7པའི་
ཚེས30ཉིན་གྱི་པར་ངོས4པའི་སྟེང་སྤེལ།
གཅོད་པ་ཀླུ་རྒྱལ་གྱིས་བྲིས་པའི《 དགེ་འདུན་ཆོས་འཕེལ་མཆོག་གི་
སྙན་ངག་སྒྱུ་རྩལ་སྐོར་ རགས་ཙམ་གླེང་བ》ཞེས་པ《མཚོ་སྔོན་བོད་ཡིག་
གསར་འགྱུར》2002ལོའི་ཟླ8པའི་ཚེས10ཉིན་གྱི་པར་ངོས4པའི་སྟེང་
སྤེལ།
མེ་ལྕེས་བྲིས་པའི《དགེ་འདུན་ཆོས་འཕེལ་སྐོར་གྱི་དྲན་རྟོག་ཐོར་བུ》
(གཉིས་ པ）ཞེས་ པ《 མཚོ་ སྔོན་ བོད་ ཡིག་ གསར་ འགྱུར》2002ལོའི་ ཟླ
10པའི་ཚེས30ཉིན་གྱི་པར་ངོས4པའི་སྟེང་སྤེལ།
ཆུ་སྐྱེས་དགེ་འདུན་བསམ་གཏན་གྱིས་བྲིས་པའི《མཁས་དབང་དགེ་
ཆོས་རིན་པོ་ཆེའི་དུངས་ཞེན་ལས་འཕྲོས་པའི་མཛད་རྗེས་རགས་ཙམ་གླེང་
བ》ཞེས་པ《 མཚོ་སྔོན་དགེ་ཐོན་སློབ་ཆེན་མི་རིགས་དགེ་ཐོན་སློབ་གླིང་གི་
རིག་གཞུང་དུས་དེབ》2002ལོའི་དེབ2པའི་སྟེང་སྤེལ། །
2003ལོར།
ནུབ་བྱང་མི་རིགས་སློབ་ཆེན་གྱི་དམངས་ཁྲོད་ཀྱི་ནང་ཁུལ་དུས་དེབ་
《 ཤར་དུང་རི》ཡི་སྟེང་དགེ་ཆོས་མཆོག་སྐུ་འཁྲུངས་ནས་ལོ་འཁོར་བརྒྱ་
- 79 -



ཚེར་མའི་ལམ་གྱི་ང་རོ།
ལོན་པའི་རྗེས་དྲན་དུ་ཆེད་བསྒྲིགས་ལེ་ཚན་ཞིག་སྤེལ་བ་དང་། ལེ་ཚན་
དེ་རུ་དེ་གའི་རྩོམ་སྒྲིག་ཁང་ནས་བྲིས་པའི《དགེ་འདུན་ཆོས་འཕེལ་མཆོག་
གི་ལོ་ཚིགས་ལོ་རྒྱུས་རགས་བསྡུས(1903-1951)》ཞེས་པ་དང་། མེ་
ལྕེས་བྲིས་པའི《 འཛམ་གླིང་ན་དཀོན་པའི་བཻཌཱུརྱའི་བུམ་པ—དགེ་འདུན་
ཆོས་འཕེལ་མཆོག་སྐུ་འཁྲུངས་ནས་ལོ་འཁོར་བརྒྱ་ལོན་པར་ཆེད་དུ་བྲིས་
པ》དང་། གཟི་མིག་གིས་བྲིས་པའི《ཡང་ཡང་དྲན་འོས—མཁས་དབང་
དགེ་འདུན་ཆོས་འཕེལ་གྱི་བསམ་བློའི་སྙིང་སྟོབས་ལ་འཁྱུག་ཙམ་ལྟ་བ》ཆུ་
སྐྱེས་དགེ་འདུན་བསམ་གཏན་གྱིས་བྲིས་པའི《རིགས་པའི་སེངྒེ་སཾགྷ་དྷརྨར་
བསྔགས་པའི་མི་ཟད་གསང་བའི་འགྱུར་ཁུག》བཅས་བཀོད་འདུག
ཟླ10པའི་ཚེས24ཉིན། པེ་ཅིན་དུ་ཀྲུང་གོའི་བོད་རིག་པ་ཞིབ་
འཇུག་ལྟེ་གནས་ ཀྱིས“མཁས་དབང་དགེ་འདུན་ཆོས་འཕེལ་མཆོག་སྐུ་་
འཁྲུངས་ནས་ལོ་འཁོར་བརྒྱ་ལོན་པར་རྗེས་དྲན་ཞུ་བའི་རིགས་ གཞུང་་་
དཔྱད་གླེང་གྲོས་ཚོགས”བསྡུས། །
ཟླ11པའི་ཚེས7– 9ཉིན། ཨ་མེ་རི་ཁའི་གྲོང་ཁྱེར་ནེའུ་ཡོག་ནས
“ལ་རྩེ”དཔེ་མཛོད་ཁང་གིས་མཁས་དབང་དགེ་འདུན་ཆོས་འཕེལ་མཆོག་
སྐུ་འཁྲུངས་ནས་ལོ་འཁོར་བརྒྱ་ལོན་པར་ཆེད་དུ་རྗེས་དྲན་གྱི་བགྲོ་གླེང་
ཚོགས་འདུ་བསྡུས་པ་དང་། ཚོགས་འདུའི་སྟེང་རྒྱལ་སྤྱིའི་སྟེང་གི་དགེ་
ཆོས་མཆོག་དང་འབྲེལ་བ་ཡོད་པའི་ཁྱིམ་མི་དང་གྲོགས་པོ། ཞིབ་འཇུག་
པ། ཁོང་གི་རི་མོ་དང་ཕྱག་བྲིས་སོགས་གཅེས་ཉར་གནང་ཡོད་མཁན་གྱི་
- 80 -



བཻཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
མི་ སྣ་ སོགས་ཞུགས་ཏེ། རིགས་གཞུང་བགྲོ་གླེང་ དང་ བརྩམས་ཆོས་་་་
འགྲེམ་སྟོན། ལོ་རྒྱུས་ལ་ཕྱིར་ལྟ་སོགས་ཁྱབ་ཆེ་ས་ནས་དགེ་ཆོས་མཆོག་
ལ་རྗེས་དྲན་བྱས། །
ཀིརྟི་བློ་བཟང་བསྟན་འཛིན་ལགས་ཀྱིས་ སྒྲིག་རྩོམ་བྱས་པའི《 དགེ་
འདུན་ཆོས་འཕེལ་གྱི་རབ་བྱེད་ཞབས་བཏགས་མ—མདོ་སྨད་པ་མཁས་
དབང་དགེ་འདུན་ཆོས་འཕེལ་གྱི་ངག་རྒྱུན་ལོ་རྒྱུས་སོགས་དཔྱད་གཞིའི་
ཡིག་ཆ་ཕྱོགས་བསྒྲིགས》ཞེས་པ་རྒྱ་གར་དུ་པར་དུ་བསྐྲུན།
པད་མ་དབང་རྒྱལ་ལགས་ཀྱིས་བསྒྱུར་པའི《 ཀླུ་སྒྲུབ་དགོངས་རྒྱན》
གྱི་རྒྱུ་འགྱུར་མ་དེ་མི་རིགས་དཔེ་སྐྲུན་ཁང་གིས་པར་སྐྲུན་འགྲེམ་སྤེལ་བྱས།
ཨ་སྔགས་ཚེ་རིང་བཀྲ་ཤིས་ཀྱིས་བྲིས་པའི《མཁས་དབང་དགེ་འདུན་
ཆོས་འཕེལ་ གྱི་བོད་ཀྱི་རིག་གནས་འཛུགས་སྐྲུན་ཐད་ཀྱི་བསམ་བློ་ལས་
འཕྲོས་པའི་གཏམ》ཞེས་པ་དེ《 ནུབ་བྱང་མི་རིགས་སློབ་གྲྭ་ཆེན་མོའི་བོད་
ཡིག་ སྡེ་ཁག་ཚུགས་ནས་ལོ་འཁོར་ལྔ་བཅུ་ལོན་པའི་རིག་གཞུང་དཔྱད་
རྩོམ》( མི་རིགས་དཔེ་སྐྲུན་ཁང༌། 2003ལོའི་ཟླ3པའི་པར》ཞེས་པར་བཀོད་
འདུག་པ་དང་། རྩོམ་པ་པོས་དགེ་འདུན་ཆོས་འཕེལ་གྱི་བོད་ཀྱི་རིག་
གནས་འཛུགས་སྐྲུན་ཐད་ཀྱི་བསམ་བློ་ནི“སྲོལ་རྒྱུན་ཡོད་ཚད་ལ་དོགས་
སློང་ཡོད་པའི་སྒོས་ སྙིགས་བཅུད་དབྱེ་ཐོག གཞན་ གྱི་རིག་པ་དགེ་་་
མཚན་ཅན་ནང་འདྲེན་བྱས་ཏེ་རང་ཉིད་ཅན་དུ་གྱུར་པར་བྱེད་པ”ཡིན་
པར་བརྗོད་འདུག
= 81 -



ཚེར་མའི་ལམ་གྱི་ང་རོ།
མེ་ལྕེས་བྲིས་པའི《དགེ་འདུན་ཆོས་འཕེལ་སྐོར་གྱི་དྲན་རྟོག་ཐོར་བུ》
(གསུམ་པ) ཞེས་ པ《 མཚོ་ སྔོན་ བོད་ ཡིག་ གསར་ འགྱུར》2003ལོའི་ ཟླ་
12པའི་ཚེས20ཉིན་གྱི་པར་ངོས4པའི་སྟེང་སྤེལ།
2004ལོར།
རྡོ་རྗེ་རྒྱལ་ལགས་ཀྱིས་བརྩམས་པའི《འཛམ་གླིང་དུང་ཟླ་དཀར་བོ》
ཞེས་པ་ཞང་ཀང་གྱི་ལིང་དཔེ་སྐྲུན་ཚད་ཡོད་ཀུང་ཟིས་པར་སྐྲུན་འགྲེམ་
སྤེལ་བྱས། དེབ་འདིར《དགེ་འདུན་ཆོས་འཕེལ་གྱི་མི་ཚེའི་རིན་ཐང》
དང་། 《དགེ་འདུན་ཆོས་འཕེལ་གྱི་མི་ཚེའི་སྡོམ་ཚིག》《བོད་ཆེན་པོའི་
སྲིད་ལུགས་དང་འབྲེལ་བའི་རྒྱལ་རབས་དེབ་ཐེར་དཀར་པོའི་ཁ་སྐོང་དེབ་
ཐེར་དཀར་པོ་ཞབས་བཏགས་མ》སོགས་རྩོམ་ཡིག་བརྒྱུད་བསྡུས་འདུག
《ཀྲུང་གོའི་བོད་རིག་པ》རྒྱ་ཡིག་གི 2004ལོའི་དེབ་དང་པོའི་སྟེང་
དགེ་ཆོས་མཆོག་ལ་རྗེས་དྲན་ཞུ་བའི་ཆེད་སྒྲིག་ལེ་ཚན་ཞིག་སྤེལ་འདུག་པ་
དང་། ལེ་ཚན་དེ་རུ་ ཏུའུ་ཡུང་པིན་དང་ཁྲིན་ཆིན་དབྱིན0 སོགས་ཀྱིས་
བྲིས་པའི་རྩོམ་ཡིག་ལྔ་བཀོད་འདུག །
ཤ་བོ་ཁྱི་ཐར་དང་ལྷ་མགོན་ཚེ་རིང་གཉིས་ཀྱིས་བྲིས་པའི 《 སྒྱུ་རྩལ་
མཁན་པོ་དགེ་འདུན་ཆོས་འཕེལ་མཆོག་གི་རི་མོ་འགའི་འབྲི་ཐབས་དང་
མཚོན་སྟངས་སྐོར་གླེང་བ》ཞེས་པ《 བོད་ཀྱི་རྩོམ་རིག་སྒྱུ་རྩལ》2004ལོའི་
དེབ3པའི་སྟེང་སྤེལ།
1 ཁྲིན་ཆིན་དབྱིན། （k&ཚ,1941-)ཀྲུང་གོའི་དེང་རབས་ཀྱི་བོད་རིག་པ་མཁན།
གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས》ཀྱི་འོགྱུར་སོགས་འདུག་
ཁ 82 -
བརྩམས་ཆོས《ཐང་ཡིག་
རྒྱུ
གོ་



བཻཌཱུརྱའི་བུམ་པའི་ནོར་ཉམས་ངོ་ཟིན་ཚུལ།
བཀྲ་ཤིས་ཀྱིས་བྲིས་པའི《རྡོ་ལ་བརྡབས་པའི་བུམ་པ་ཞིག 》ཅེས་པ་
《ཁམས་པའི་བོད་ཡིག་ཚགས་པར》2004ལོའི་ཟླ12པའི་ཚེས14ཉིན་གྱི་
པར་ངོས3པའི་སྟེང་སྤེལ།
2005ལོར།
མེ་ལྕེས་བྲིས་པའི《 བློ་འབྱེད་བསམ་བློའི་ངོས་ནས་དགེ་འདུན་ཆོས་
འཕེལ་དང་དོན་གྲུབ་རྒྱལ་གླེང་བ》ཞེས་པ་དེ་ཡུན་ནན་མི་རིགས་དཔེ་སྐྲུན་
ཁང་གིས་པར་དུ་བསྐྲུན་པའི《མི་གཞིའི་སྙིང་སྟོབས》(《བདག་དཔེ་ཚོགས》）
ཞེས་པར་བཀོད་འདུག
ཨ་སྔགས་ཚེ་རིང་བཀྲ་ཤིས་ཀྱིས་བྲིས་པའི《མཁས་དབང་དགེ་འདུན་
ཆོས་འཕེལ་གྱི་ཟབ་མོ་དབུ་མའི་ལྟ་བ་ལ་རགས་ཙམ་དཔྱད་པ》ཞེས་པ
《ཀྲུང་གོའི་བོད་རིག་པ》2006ལོའི་དེབ2པའི་སྟེང་སྤེལ།
མེ་ལྕེས་བྲིས་པའི《དགེ་འདུན་ཆོས་འཕེལ་དང་བོད་ཀྱི་དེང་རབས་
སྤྱི་ཚོགས》ཞེས་པ་དེ་མི་འགྱང་བར་པར་དུ་བསྐྲུན་པའི《 ཁུ་སིམ་ཁད་ཀྱིས་
དཀྲོག》(བསམ་བློའི་ཐོལ་རྩོམ་ཕྱོགས་བསྒྲིགས》ཅེས་པར་བཀོད་ཡོད།
(གསལ་བཤད། སྨྱུག་ཐོགས་པས་དགེ་ཆོས་སྐོར་གྱི་དཔྱད་གཞིའི་ཡིག་ཆ་
རྣམས་འཚོལ་བའི་གོ་རིམ་ཁྲོད་དུ། རྐྱེན་སྣ་ཚོགས་ཀྱི་དབང་གིས་ད་དུང་ལག་སོན་
མ་བྱུང་བའི་རྩོམ་ཡིག་མི་ཉུང་བ་ཞིག་ཡོད་སྲིད་པས། མཁྱེན་ལྡན་ཀློག་པ་པོ་རྣམས་
ཀྱིས་མེད་པ་ཁ་སྐོང་དང་དགོངས་འཆར་ལྷུགས་པོར་གནང་བའི་རེ་བ་ཞུ）
2005ལོའི་ཟླ7པའི་ཚེས7= 24ཉིན་ཟི་ལིང་དུ། །
- 83 -



ཚེར་མའི་ལམ་གྱི་ང་རོ།
2006ལོའི་དཔེ་ཀློག་དང་བྲིས་རྩོམ་སྐོར་གྱི་
ཟིན་བྲིས་ཐོར་བུ།
-
，
ལོ་རེ་རེའི་ལོ་མཇུག་ཏུ་བསླེབས་ཚེ། རང་ཉིད་ཀྱི་ལོ་ངོ་གཅིག་རིང་
གི་བྱ་བ་ལ་སྤྱི་བསྡོམས་ཐུང་ཐུང་ཞིག་བྱས་ན་འགྲིག་སྟེ། ལྷག་པར་དུ་
དཔེ་ཆ་པ་ཞིག་དང་རྩོམ་པོ་ཞིག་ལ་མཚོན་ན་ལོ་འདིའི་ནང་ རང་ གིས་
བཀླགས་པའི་དཔེ་ཆ་དང་བྲིས་པའི་རྩོམ་ཡིག་སྐོར་ཟིན་ཐོ་རུ་བཀོད་ན་དེ་
ནི་དོན་སྙིང་ལྡན་པའི་བྱ་བ་ཞིག་ཅི་ལ་མིན།
ད་ལོའི་རང་གི་དཔེ་ཀློག་དང་བྲིས་རྩོམ་སྐོར་ལ་ཕྱི་མིག་ཅིག་བལྟས་
ན། ལོ་སྔོན་མ་དག་དང་བསྡུར་ཚེ་དཔེ་ཀློག་དང་བྲིས་རྩོམ་ཉིས་ཆ་ནས་
ཧ་ ཅང་ཉུང་དྲགས་པའི་ཚོར་པ་ཞིག་འགོག་མིན་དུ་སྐྱེ། སྤྱིར་ཁོ་བོས་
རང་ཉིད་ལ་ངེས་པར་དུ་བཀླག་དགོས་པའི་དཔེ་ཐོ་ཞིག་བྲིས་ཏེ་དཔེ་ཆ་དེ་
རྣམས་བཀླག་པའི་འཆར་གཞི་ཡོད་ནའང༌། བྱ་བའི་ལས་གནས་སྤར་བ་
སོགས་ཀྱི་དབང་གིས་དུས་ཚོད་མང་པོ་ཞིག་འགོར་འགྱངས་བྱས་པས་དཔེ་
ཐོའི་ཕྱེད་ཀ་ལ་ཡང་བལྟ་མ་ཐུབ། དཔེ་ཆར་མང་དུ་བལྟ་མ་ཐུབ་པ་དང་
བསམ་གཞིག་གནད་སྨིན་གཏོང་མ་ཐུབ་ཚེ་རྩོམ་ལ་འཇུག་རྒྱུ་ཟེར་བ་ནི་
ངལ་བའི་རྒྱུ་ཁོ་ནར་ཟད། དེ་ལྟ་ནའང་བྱ་བའི་བར་ གླེགས་ནས་དུས་
- 84 -



2006ལོའི་དཔེ་ཀློག་དང་བྲིས་རྩོམ་སྐོར་གྱི་ཟིན་བྲིས་ཐོར་བུ།
ཚོད་བཙན་གྱིས“བཙིར”ཏེ་གཤམ་གྱི་དཔེ་ཆ་འདི་དག་བཀླགས་པ་ཡིན།
དཔེ་ཆ་འདི་དག་ལས་ལ་ཤས་ཤིག་ཞིབ་ཀློག་བྱས་པ་དང་ལ་ཤས་ཤིག་བམ་
ཀློག་བྱས་པ་ཡིན། །
བོད་ཡིག་གི་སྐོར་ལ།
1. ཆོས་སྐྱོང་གིས་བརྩམས་པའི《རང་གྲོལ་ཞིབ་འཇུག》(ཀན་སུའུ་མི་
རིགས་དཔེ་སྐྲུན་ ཁང་གི 2006ལོའི་ཟླ 5པའི་པར） དེབ་དེ་ནི་ རང་ གྲོལ་ཞིབ་་་
འཇུག་སྐོར་ཀྱི་ཆེད་དེབ་ཐོག་མ་ཡིན་འདུག་ལ་རང་གྲོལ་ཞིབ་འཇུག་སྤྱིར་
བཤད་པ་དང་། དོན་གྲུབ་རྒྱལ་གྱི་མི་ཚེ། བརྩམས་ཆོས་ཀྱི་བཤད་པ།
དོན་གྲུབ་རྒྱལ་གྱི་སྙིང་སྟོབས་བཅས་ལེའུ་བཞི་ཡིས་གྲུབ་འདུག དཔལ་
དོན་གྲུབ་རྒྱལ་ལ“མི”ཡི་ངོས་ཐད་ནས་ཞིབ་འཇུག་བྱས་ཤིང་རྣམ་ཐར་
བརྩམས་པ་ནི་ དངོས་གནས་རྗེས་ སུ་ཡི་རང་བྱེད་དགོས་ པའི་གནས་ སུ་
མཐོང་། ཡིན་ནའང་ གསར་ གཏོད་ཀྱི་ སྙིང་ སྟོབས་མངའ་ཞིང༌ རྒྱུ་་་་་
གཏོད་ཀྱི་འདུ་ཤེས་དྲག་པར་མ་ཟད། མི་ཚེ་དཔའ་གདེང་གིས་བརྟས་
པའི “ དོན་གྲུབ་རྒྱལ”གྱི་སྣང་བརྙན་གསོན་པོ་ཞིག་ཀློག་པོའི་སྤྱན་སྔར་དུ་
སྟར་ཐུབ་མི་འདུག
2. ཧོར་གཙང་འཇིགས་མེད་ཀྱིས་བརྩམས་པའི 《 ཁྲག་ཐིགས་ལས་
སྐྱེས་པའི་ལྗང་མྱུག–དེང་རབས་བོད་ཀྱི་རྩོམ་རིག་དང་དེའི་རྒྱབ་ལྗོངས》
(2000ལོར་རྒྱ་གར་རྡ་རམ་ས་ལ་ནས་པར་དུ་བསྐྲུན） དེབ་དེ་རུ་སྤྱི་ལོ1980-
2000ལོའི་བར་གྱི་བོད་ཀྱི་དེང་རབས་རྩོམ་རིག་སྐོར་ལ་དཔྱད་ པ་ སྤེལ་
- 85 -



ཚེར་མའི་ལམ་གྱི་ང་རོ།
འདུག ལྷག་པར་དུ་རྩོམ་པ་པོས་དཔལ་དོན་གྲུབ་རྒྱལ་གཙོ་བྱས་པའི་
བོད་རང་གི་སྲོལ་རྒྱུན་རིག་གནས་ལ་དགག་སྒྲུབ་ཀྱི་ལྟ་ཚུལ་འཛིན་མཁན་
དག་ ལ་ ཆེས་ མི་འོས་ པའི་ སྐྱོན་བརྗོད་དང་ཞྭ་ མོ་ ཆེན་པོ་ བསྐོན་ འདུག
བལྟས་ཚོད་ལ་རྩོམ་པ་པོ་ཁོ་ཡང་ཕྱི་སྡོད་ཀྱི་བོད་མི་ཡོན་ཏན་པའི་སྡེ་ཡིg #
xft གྲས་ཀྱི་གཅིག་རེད་འདུག
3.《ཧོར་ཁང་བསོད་ནམས་དཔལ་འབར་གྱི་གསུང་རྩོམ་ཕྱོགས་
བསྒྲིགས》(ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གི 1990ལོའི་ཟླ9པའི་པར)
དེབ་དེའི་ ནང་ དུ་ རྩོམ་ པ་ པོ་ ཁོང་ གི་ བོད་ཀྱི་རིག་ གནས་ དང་ལོ་ རྒྱུས།
སྐད་ཡིག སློབ་གསོ། མི་སྣ་གྲགས་ཆེན་སོགས་ཀྱི་དཔྱད་རྩོམ་ཉི་ཤུ་
ལྷག་བསྡུས་འདུག་པ་དང༌། གཞན་ཡང་ཧོར་ཁང་རང་གི་བྱུང་བ་བརྗོད་
པ་དང་གཙང་ཁུལ་སོགས་ལ་བསྐྱོད་པའི་ལམ་ཡིག་སྐོར་ཞིག་ཀྱང་བཀོད་
འདུག་པས་བོད་ཀྱི་ཉེ་རབས་ལོ་རྒྱུས་དང༌། ལྷག་པར་དུ་ལོ་རྒྱུས་མི་སྣ་
མཁས་དབང་དགེ་འདུན་ཆོས་འཕེལ་དང་དགེ་བཤེས་ཆོས་གྲགས་སོགས་
ལ་ཞིབ་འཇུག་བྱེད་པར་དཔྱད་གཞིའི་རིན་ཐང་གལ་ཆེན་ལྡན།
རྒྱ་ཡིག་གི་སྐོར་ལ།
1. 《 #tp#[
E
JE》[#]E & # • # >
ཙྪི # % $+ 1987 =
10
k
2. 《 ]E] | རྒྱEX—#*# 》ཙྪཱ ཙྪཱ ཙྪཱ
ཙྪg R}t 1999 12
R
3. 《Rpbབློt# 》yIZཚོ#*
H+RE K$+ 1987 # 11 ＞ ER
ET
H
R}E 2006 # 2 B R
4. 《 {g & #5 #* 》/#g# ་
- 86 -



2006ལོའི་དཔེ་ཀློག་དང་བྲིས་རྩོམ་སྐོར་གྱི་ཟིན་བྲིས་ཐོར་བུ།
5.《午夜的幽光一关于知识分子的札记》林贤治著广西师范大学出版社
2005 # 11 H R
6. 《 [E \EPjE] 》i+ge*# T
e
E R}E 2006 # 5 H ER
7. 《4#f ༴ /E:
#—htàE #jཙྪཱ ཙྪ# E%E] 》 Fཙྪཱ ཀྟ ཀྟི
# # Ex }t 2006
# 7
BR
8. 《Ena gsn$ 》# FE ##
# # • j#
• gr&l=%BE 2006 = 8 9 ER
9. 《 »4 EnB
rig gl] E*# »[ #]
# • # BE # ཚོཊྛ # R}t 2005 = 11
10. 《 Ei#jKg g#t 》i#* g#
F#_KE R}t 2003 = 12 g ER
11. 《 S# #* fཙྪཱ *#jéR 》i**# #
# & ERt 2002 = 1 H ER
12.《历史深处的误会一近代史的大人物小细节》傅国涌著 东方出版社
2006 = 10 a K
13. 《#*# #s #jif=j#] 》# #] #s
##རྣ
H
R}t 2007 # 1 ] ER
14.《/u}}z% ཙྪཱ ༼# 》[# ]# # @ # #p/j(FཚོE ER}E 1998 #7 ] ER
#*#ig 》T#*#
E# =% BE 1999 # 12 H R
15. 《JX E.
གོང་གི་དཔེ་ཆ་འདི་དག་བཀླགས་པས་བདག་ལ་བློ་བསྐྱེད་མི་ཆུང་བ་
ཞིག་ཐོབ་པ་དང་ཤེས་བྱའི་སྒྲིག་གཞི་འཐུས་ཚང་དུ་གཏོང་བར་ཡང་ཕན་
ཆེ་ཙམ་བྱུང་བར་མ་ཟད། ཤེས་ཡོན་ཅན་ཞིག་ལ་མཚོན་ན་ཡོད་ཚད་
དབང་དང་དངུལ་ལོར་གྱིས་ཁ་ལོ་བསྒྱུར་པའི་དུས་རབས་འདིའི་ནང་དུ་ཅི་
ཞིག་བསམ་དང་གང་ཞིག་འབྲི་བར་ངེས་ཤེས་ཟབ་གསལ་རྙེད། །
གཞན་ཡང་བྱ་བའི་ངལ་གསོ་ཡི་སྐབས་ལ་སྔ་གཞུག་ཏུ་གློག་བརྙན་
- 87 --



ཚེར་མའི་ལམ་གྱི་ང་རོ།
གྲགས་ཅན་གཉིས་ལ་བལྟས་པ་ཡིན། གཅིག་ནི་རྒྱུན་ཞའོ་ ཀངི གིས་
འཁྲབ་འཁྲིད་བྱས་པའི 《 མཚན་མོའི་གསོལ་སྟོན》（༦༢ ཙྩ 》)ཞེས་པ་དང༌།
ཅིག་ཤོས་ནི་ཀྲང་དབྱི་མོའུ ༄༅ཡིས་འཁྲབ་འཁྲིད་བྱས་པའི༔ at # དs ## gi ber »
ཞེས་པ་དེའོ། ། གློག་བརྙན་འདི་གཉིས་ནི་ད་ལོའི་རྒྱ་ནང་གི་ཆེས་ཚ་འུར་ཆེ་
བའི་གློག་བརྙན་གཉིས་རེད། བལྟས་རྗེས་ཀྱི་འཆར་སྣང་ནི“གནམ་འོག་
གི་ཞི་བདེ”དང“རྒྱལ་ཁབ”སོགས་ཀྱི་ཕྱིར་དུ་ཁྲག་གི་རྒྱ་མཚོ་བསྐྱིལ་བ་དང་
རོ་ཡི་རི་རབ་བརྩིགས་ཆོག་ཆོག་ཡིན་ལ། དབང་སྒྱུར་པ་ཞིག་ལ་མཚོན་
ན་དྲག་ཤུགས( »)ནི་ཧ་ཅང་ལུགས་མཐུན་ཡིན་པ་བསྟན་འདུག ངོ་
བོ་དྲག་རྩུབ་ཅན་གྱི་ཆབ་སྲིད་སྒེར་གཅོད་ལམ་ལུགས་ལ“བསྟོད་གླུ”ཕུལ་
ཞིང༌། མི་བུ་ཡོད་ཚད་མགོ་སྒུར་ཞྭ་ལྷམ་གྱི་སྒལ་ཚིགས་མེད་པ་ཅན་ཏག་
ཏག་བྱེད་པར་བསྐུལ་པའི་གློག་བརྙན་འདི་ལྟ་བུ་སྒོར་དུང་ཕྱུར་མང་པོས་
ཕབ་སྐྲུན་བྱས་པ་དང༌། དེ་ལའང་བལྟ་མཁན་མང་པོས་དགའ་འབོད་
བྱེད་པ་ལ་བལྟས་ན། མང་ཚོགས་ཀྱི་སེམས་སུ་གཅིག་ན་ད་རུང་དབང་
གྲགས་ལ་དད་པའི་བག་ཆགས་ཤིན་ཏུ་མཐུག་པ་དང་། གཉིས་ན་ཁོ་
ཚོའི་རྐུབ་གཡོག་དང་བྲན་གཡོག་བྱེད་པར་གོམས་པའི་བསམ་བློ་དེ་སྔར་
བཞིན་སྲ་མཁྲེགས་ཨ་འཐས་སུ་གྱུར་འདུག་པ་མཚོན་འདུག་སྙམ།
རྒུན་ཞའོ་ཀང་། （ Y! ]» J1958-)ཀྲུང་གོའི་དེང་རབས་ཀྱི་གློག་བརྙན་འཁྲབ་འཁྲིད་པ།
བརྩམས་ཆོས《 མཚནཱ་མོའི་གསོལ་སྟོན 》སོགས་འདུག
2) ཀྲང་དབྱི་མོའུ། ( it, 195】 --) ཀྲུང་གོའི་དེང་རབས་ཀྱི་གློག་བརྙན་འཁྲབ་འཁྲིད་པ།
བརྩམས་ཆོས《དཔའ་བོ》སོགས་འདུག
– 88 --
གློག་བརྙན་
གློག་བརྙན་



2006ལོའི་དཔེ་ཀློག་དང་བྲིས་རྩོམ་སྐོར་གྱི་ཟིན་བྲིས་ཐོར་བུ། །
བྲིས་རྩོམ་གྱི་ཕྱོགས་ནས་ལོ་སྟོད་ལ་རྩོམ་ཡིག་གཅིག་ཀྱང་འབྲི་མ་ཐུབ་
ལ། ལོ་སྨད་ལའང《 དང་ རྟེན་ དང་སྐུར་འདེབས—དྲ་ངོས་ ཀྱི་ དགེ་་་
འདུན་ཆོས་འཕེལ་དང་དོན་གྲུབ་རྒྱལ་གྱི་སྐོར་གླེང་བ》དང《དགེ་འདུན་
ཆོས་ འཕེལ་ དང《གསར་ འགྱུར་ མེ་ ལོང》》གཉིས་ ལས་ འབྲི་ མ་ ཐུབ།
བྲིས་པའི་རྩོམ་གཉིས་ཀ་ཡང་དགེ་འདུན་ཆོས་འཕེལ་ལགས་དང་འབྲེལ་བ་
ཡོད་ལ། ད་ལོ་ནས་བཟུང་ཁོ་བོས་ཟུར་ངོས་གཞན་ཞིག་ནས་དགེ་འདུན་
ཆོས་འཕེལ་ལ་ཞིབ་འཇུག་ཏོག་ཙམ་བགྱིས་ཁུལ་བྱས་པ་ཡིན། ད་དུང་
བློས་བསླངས་བྱས་ཟིན་པའི་བྲི་འགྱུར་གྱི་རྩོམ་ནི《 དགེ་འདུན་ཆོས་འཕེལ་
དང་ ཧོར་ཁང་བསོད་ནམས་དཔལ་འབར》དང༌། 《དགེ་འདུན་ཆོས་
འཕེལ་དང་དགེ་བཤེས་ཤེས་རབ་རྒྱ་མཚོ》《དགེ་འདུན་ཆོས་འཕེལ་དང
“ ནུབ་བོད་ལེགས་བཅོས་སྐྱིད་སྡུག”》《 དགེ་འདུན་ཆོས་འཕེལ་དང་དོན་
གྲུབ་རྒྱལ》སོགས་ཡོད། ཁོ་བོས་རྩོམ་འདི་དག་འབྲི་བའི་དམིགས་ཡུལ་
ནི་དགེ་འདུན་ཆོས་འཕེལ་ལགས་ཀྱི་མཐོང་སྣེ་འདི་བརྒྱུད་དེ་དུས་ རབས
20པའི་ཤེས་ཡོན་ཅན་གྱི་ཚོགས་སྤྱི་དེའི་སྣང་བརྙན་དང་རང་གཟུགས་ཀྱི་
ཟུར་ཞིག་སླར་མཚོན་བྱེད་འདོད་པ་དང་། ཞོར་དུ་ཁོང་ཚོའི་ནང་སེམས་
ཀྱི་འཇིག་རྟེན་ནམ་བསམ་པའི་ལོ་རྒྱུས་རགས་པ་ཞིག་ཀྱང་གླེང་འདོད་པ་
ལགས། །
སྤྱིར་ན་ད་དུང་ང་རང་འབྲི་བར་མོས་པའི་རྣོ་དབལ་ཚ་བའི་འབོལ་
རྩོམ་ཁ་ཤས་ཀྱང་དོ་ཚིགས་འབྲི་བའི་འཆར་གཞི་ཡོད་ནའང་། རྐྱེན་དུ་
= 89 —



ཚེར་མའི་ལམ་གྱི་ང་རོ།
མའི་དབང་གིས་རྩོམ་དངོས་ལ་འཇུག་མ་ཐུབ་པས་ད་ལོ་ཅི་ཡང་འབྲི་ཐུབ་
མ་ སོང་སྙམ་པའི་བློ་ ཕམ་ ཤིན་ ཏུ་ ཆེ་ཡང་། ཡིག་འབྲུ་ཁྲི་གསུམ་ལྷག་་
ལོངས་པའི་རང་ཉིད་ཀྱི་སྤྱི་ལོ1998 — 2004ལོའི་བར་གྱི་ཐོར་གྱུར་དུ་
སོང་བའི་ཉིན་ཐོ་རྣམས་དག་བསྒྲིགས་བྱས་པས་རྩོམ་འབྲིའི་འདོད་པ་དེ་
ཅུང་ཙམ་ཚིམ་ཐུབ་པ་བྱུང༌།
གཞན་ད་དུང་གླེང་རྒྱུ་ཞིག་ལ་ནུབ་བྱང་མི་རིགས་སློབ་གྲྭ་ཆེན་མོ་
ནས་སྔ་ཕྱིར་ཐེངས་གཉིས་ལ་གཏམ་བཤད་བྱས་པ་ཡིན། སྔ་མ་ནི་བོད་
སྐད་ཡིག་རིག་གནས་སློབ་གླིང་གི་རང་མོས་གླེང་སྟེགས་ཚོགས་པའི་རེ་ཞུས་
ལྟར 2006ལོའི་ཟླ4པའི་ཚེས 23ཉིན《 རྟོགས་ སད - དགག་སྒྲུབ ·རྒྱུ་
འབྲས་བློ་མིག》ཅེས་པའི་གཏམ་བཤད་བྱས་པ་དང་། ཕྱི་མ་ནི་བོད་སྐད་
ཡིག་རིག་གནས་སློབ་གླིང་གི2004ལོའི་དངོས་གཞི་རྩོམ་རིག་འཛིན་གྲྭའི་
རེ་ཞུས་ལྟར 2006ལོའི་ཟླ11པའི་ཚེས20ཉིན《 ཤེས་རྨོངས་ཀྱི “གནའ་
གྲོང” དང “ མེ་ ལོང” ནང་ གི་ གྲྭ་ བཙུན》ཞེས་ པའི་ གཏམ་ བཤད་ བྱས།
གཏམ་བཤད་འདི་གཉིས་ཀྱི་ནང་དོན་ནི་གཞུག་ནས་སྒྲ་ཕབ་དངོས་བཤུས་
ཏེ་བརྩེ་ལྡན་གྱི་ཀློག་པོ་རྣམས་ཀྱི་སྤྱན་སྔར་དབུལ་རྩིས་ཡོད་པས་དེ་གར་
གཟིགས་པར་བྱའོ། །
ལོ་ངོ་ཧྲིལ་པོ་གཅིག་གི་ཉི་མ་འདི་ལྟར་ནུབ་རིར་ཡོལ་སོང་། ལོ་ངོ་
གཅིག་གི་ཉི་གཞོན་གསར་པ་སླར་ཡང་ ཤར་རིའི་རྩེ་ནས་ཡར་འཕགས་
བྱུང༌། “ཁོ་བོའི་མིག་ཀོང་ནམ་ཡང་མཆི་མས་བརླན་པའི་རྒྱུ་མཚན་ག་རེ་
– 90 ཡཁ



2006ལོའི་དཔེ་ཀློག་དང་བྲིས་རྩོམ་སྐོར་གྱི་ཟིན་བྲིས་ཐོར་བུ།
ཡིན་ནམ། དེ་ནི་ང་རང་ ས་ གཞི་འདིར་སྙིང་ནས་དགའ་དྲགས་པས་
སོ། །” སྐབས་འདིར་རང་གིས་རང་ལ་འདི་ལྟར་སྨྲས།
2006ལོའི་ཟླ12པའི་ཚེས30- 31ཉིན་ལན་གྲུ་རུ།
– 91



ཚེར་མའི་ལམ་གྱི་ང་རོ།
དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
— 2006ལོའི་སྤྱི་ཚོགས་དང་རིག་གནས་སྣང་ཚུལ་སྐོར་གྱི་དཔྱད་བརྗོད།
འདས་མ་ཐག་པའི་སྤྱི་ལོ 2006ལོར་འུ་ཅག་ལ་སྤྱི་ཚོགས་དང་རིག་
གནས་སྣང་ཚུལ་གང་མང་ཞིག་བྱུང་བ་དང་། དེ་ལ་ཡང་མི་སྨྲའི་བརྟུལ་
ཞུགས་འཛིན་མཁན་དང་སྨྲ་ལྕེ་ཁ་ལ་སྒྱུར་མཁན་གང་མང་བྱུང་དང་འབྱུང་
གི་ཡོད་པ་རེད། སྤྱིར་ན་སྣང་ཚུལ་གང་དང་གང་ཞིག་ཡིན་ཡང་དེ་ལ་
ཚང་མས་ཡིན་མིན་དང་དྲང་ལྡོག་གི་བསམ་ཚུལ་ཅི་རིགས་བརྗོད་པ་ནི་མི་
རྣམས་ཀྱིས་སྤྱི་ཚོགས་དང་རིག་གནས་སྣང་ཚུལ་དེ་རིགས་ལ་དོ་སྣང་བྱེད་
བཞིན་པ་མཚོན། མ་ཟད། མི་ཉིད་ཀྱི་སྨྲ་ བརྗོད་ཁེ་ དབང་ མངོན་
འགྱུར་བྱེད་བཞིན་པའང་མཚོན། ལྷག་པར་དུ་ཤེས་ཡོན་ཅན་ཞིག་གི་
ངོས་ཐད་ནས་གླེང་ན“རིག་གནས་སྣང་ཚུལ”དང“སྤྱི་ཚོགས་སྣང་ཚུལ”
འདི་ དག་ ལ་ དུས་ རྟག་ ཏུ་ དོ་ སྣང་ དང༌ ཐུགས་ ཁུར་ བྱེད་ དགོས་ ཤིང་།
དུས་མཚུངས་སུ་རང་གི་རྒྱུ་འབྲས་བློ་མིག་དེ་དཔྲལ་བའི་མིག་ཟུང་བཞིན་
དུ་བསྲུངས་ནས་དྲང་བདེན་སྐྱོང་བ་དང་ནག་ཉེས་ལ་དགག་སྒྲུབ་བྱེད་རྒྱུ་
ནི་ཤིན་ཏུ་ནས་གལ་ཆེ་བ་ཞིག་གོ།
ལོ་ངོ་འདིའི་ནང་དུ་བྱུང་བའི་སྣང་ཚུལ་གང་ཞིག་ཡིན་ཡང་སྤྱི་ཕྱོགས་
ནས་བལྟས་ན་ཤེས་ཡོན་ཅན་ཚོའི་དཔེ་ཁང(4#)ཕྱི་ནང་གི་ཆ་གཉིས་ནས་
— 92
-



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ། །
གླེང་ཆོག་སྟེ། ཤེས་ཡོན་ཅན་ཚོའི་དཔེ་ཁང་གི་ཕྱི་ནི་འ་འུར་ཟང་ཟིང་གི་
ཆ་ཤས་ཆེ་བའི“གསར་བརྗེ”ཡི་མཁའ་དབུགས་སྡུག་པ་དང༌། ཤེས་ཡོན་
ཅན་ཚོའི་དཔེ་ཁང་གི་ནང་ནི་ལྷིང་འཇགས་ཞི་ལྷོད་ཀྱི་ཆ་ཤས་ཆེ་བའི་མནོ་
བསམ་གྱི་སྡུག་ལ་སྦྱོར་བའོ། ། གཤམ་དུ་སྣང་ཚུལ་གཙོ་བོ་ཁ་ཤས་ཟུར་དུ་
ཕྱུང་ནས་གླེང་བ་ལ། །
རྒྱན་ལྕགས་སྲེག་སྦྱོར་གྱི་ལས་འགུལ།
2006ལོའི་ལོ་གསར་གྱི་སྔ་བར་དུ་རྒྱུན་ལྤགས་རྣམས་མེ་ལ་སྲེག་པ་
དང་གསེར་དངུལ་གྱི་རྒྱན་ཆ་རྣམས་སྤོང་དགོས་ཚུལ་གྱི་གླེང་ཕྱོགས་ཤིག་ག་
ས་གང་དུ་རླུང་ལྟར་གྲགས་པ་དང་། མི་རྣམས་ཀྱི་སེམས་པ་ཡང་གླེང་
ཕྱོགས་དེ་དང་བསྟུན་ནས་འཕྱོ་ལྡེམ་ཡང་ཡང་བྱས། ལ་ཤས་ཀྱིས་དེ་ནི་
ངེས་པར་དུ་ལག་ཏུ་བསྟར་དགོས་ཤིང་། བསྟར་རིན་ཡོད་པའི་དོན་སྙིང་
ཅན་གྱི་བྱ་གཞག་ཅིག་རེད་ཟེར། ཡང་ལ་ཤས་ཀྱིས་རྒྱན་ལྤགས་རྣམས་
ཡིན་གཅིག་མིན་གཉིས་མེ་ལ་སྲེག་དགོས་དོན་མི་འདུག ཕྱིན་ཆད་ལུས་
ལ་མ་གོན་ཚེ་འགྲིག་ཡོད་པ་རེད་ཟེར། ཡང་ལ་ཤས་ཀྱིས་ཁ་བཤད་ཆུ་ཡི་
ལྦུ་བ་དང་ལག་ལེན་གསེར་གྱི་ཐིགས་པ་ཟེར་བ་ལྟར་མི་རང་ཉིད་ཀྱི་སྟེང་ལ་
བབས་ཚེ་ད་གཟོད་ཇི་འདྲ་ཞིག་ཡིན་པ་ཧ་གོ་ཡོང་གི་རེད་ཟེར། ཡང་ལ་
ཤས་ཀྱིས་གང་ལྟར་ཀྱང་ད་ཐེངས་རྒྱུན་ལྤགས་མེ་ལ་སྲེག་ཐུབ་གི་མ་རེད་
ཟེར། ཏག་ཏག་ཡིན་མིན་གྱི་གླེང་ཕྱོགས་སྣ་ཚོགས་བཟོ་བཞིན་པའི་སྒང་
- 93 ཡ



ཚེར་མའི་ལམ་གྱི་ང་རོ།
ལ་ཁ་བའི་ལྗོངས་ཀྱི་གྲུ་ཟུར་ཞིག་ནས་རྒྱན་ལྤགས་རྣམས་མེ་ལ་སྲེག་པའི་དུ་
སྔོན་ དགུང་ ལ་ ཟུག་ པར་ གྱུར། དེ་ ནས་ བཟུང༌ དཀར་ མཛེས་ དང་།
རྟའུ། ཀ་རིང་། བིས་མདོ། རེབ་གོང་། གཅན་ཚ། མཛོད་དགེ་
རྔ་བ། ལྷ་ས། གཙོད། བླ་བྲང་སོགས་སུ་སྲམ་ལྤགས་དང་གཟིག་
ལྤགས། སྟག་ལྤགས་སོགས་གཙོས་པའི་རྒྱན་ལྤགས་རྣམས་མེ་ལ་སྲེག་
པའི་འགོ་བརྩམས་ཏེ་ལས་འགུལ་ལྟ་བུ་ཞིག་འཕྱུར། ལས་འགུལ་འདི་ནི་
རི་བོ་ཧི་མ་ལ་ཡའི་ཕ་རོལ་གྱི་གསུང་སྐད་ཅིག་དང་འབྲེལ་ཞིང་། གཞིས་
སྡོད་ནས་སྦྱོར་བ་དངོས་ལ་འཇུག་མཁན་ཡང་རི་བོ་ཧི་མ་ལ་ཡའི་ཕ་རོལ་ཏུ་
ཆོས་མཇལ་ལ་སོང་སྟེ་ཕྱིར་ཐོན་པའི་མང་ཚོགས་ཕལ་པ་དག་རེད། མང་
ཚོགས་ཕལ་པ་དག་གིས་བསླངས་པའི་ལས་འགུལ་འདི་ལ་ཁོ་བོས་ཐོག་མར་
ཡིན་འཇོག་དང་བཅས་རྗེས་སུ་ཡི་རང་བྱས་པའི་དུས་མཚུངས་སུ་རང་ཉིད་
ཀྱི་བློ་སྤོབས་དང་ རྟོགས་པ། བློ་སྦྱོང་། དཔའ་གདེང༌ སོགས་ མང་་་་
ཚོགས་ཕལ་པ་ཞིག་ལའང་མི་དོ་བར་ད་དུང་ཤེས་ཡོན་ཅན་དུ་ཁས་འཆེས་
བཞིན་པའི་བྱ་སྤྱོད་འདི་ལ་ཐེ་ཚོམ་དང་། རང་གི་རྣམ་ཤེས་ལ་ཚ་འདྲི་
ཐེངས་ཤིག་མི་བྱེད་ཐུ་མེད་བྱུང༌། ལས་འགུལ་འདི་ནི་ཁོ་བོར་མཚོན་ན་
རང་གི་ལྕི་ཡང་སྲང་ལ་འཇལ་བའི་རྒྱུ་མ་ལྟ་བུ་ཞིག་ཏུ་གྱུར་པ་དང་། ལས་
འགུལ་འདི་ནི་རང་གིས་རང་ལ་ཕྱིར་རྟོག་བྱེད་པའི་བསམ་གཞིག་གི་ཐེམ་
སྐས་ལྟ་བུ་ཞིག་ཏུའང་གྱུར།
ལས་འགུལ་འདིའི་གལ་ཆེན་རང་བཞིན་དང་ལོ་རྒྱུས་ཀྱི་དོན་སྙིང་
- 94 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
སོགས་མི་གཞན་གྱིས་མང་དུ་བརྗོད་ཡོད་པས་ན་ཁོ་བོས་འདིར་བསྐྱར་ཟློས་
དང་ཡིག་ཚོགས་ཀྱི་ངལ་བ་ལྷུར་མི་ལེན་ཞིང༌། ལོ་ངོ་གཅིག་འགོར་བའི་
དེ་རིང་གི་ཉིན་མོར་ལས་འགུལ་དེ་ལ་ཡང་བསྐྱར་བསམ་གཞིག་རེ་བཏང་
ན་དྲན་འཆར་འདི་འདྲ་ཡང་འབྱུང་སྟེ། །
(1)འུ་ཅག་གི་ལོ་རྒྱུས་དང་ད་ལྟའི་གནས་བབ་གང་ལ་བལྟས་ཡོང་
ན། བླ་སྤྲུལ་དང་ཆོས་ལུགས་པ་ནི་རང་རེའི་སྤྱི་ཚོགས་འདིའི་ཡོད་ཚད་
དང་སྲོག་ཤིང་ལྟ་བུར་གྱུར་འདུག བླ་སྤྲུལ་དང་ཆོས་ལུགས་པས་་་་་་
གསུངས་པ་ནི་ད་གཟོད་ཚད་མར་འཛིན་ཞིང་གཙུག་ཏུ་བཀུར་ལ། བླ་
སྤྲུལ་དང་ཆོས་ལུགས་པས་བསྟན་པ་ནི་ད་གཟོད་བདེན་པར་མཐོང་ཞིང་
སྙིང་ནས་དད། ཡོད་ཚད་བླ་སྤྲུལ་དང་ཆོས་ལུགས་པས་ཁ་ལོ་སྒྱུར་པའི་
སྤྱི་ཚོགས་འདིའི་ནང་དུ་སྒེར་ཚུགས་དང་དགག་སྒྲུབ་ཀྱི་གོ་ཆ་སྤྲས་པའི་
ཤེས་ཡོན་ཅན་དག་ནི་ཇི་འདྲའི་ཉམ་ཆུང་ཨང་། བླ་སྤྲུལ་དང་ཆོས་་་
ལུགས་པའི་མདུན་དུ་རང་གི་ཕ་མ་དང་དགེ་རྒན་སོགས་མི་བུར་མི་བརྩི་ལ།
བླ་སྤྲུལ་དང་ཆོས་ལུགས་ པའི་ གམ་དུ་བདེན་དོན་དང་རང་དབང་ཞེས་
པའང་མིང་གི་ལྷག་མ་ཙམ་མོ། ། ཤེས་ཡོན་ཅན་ཚོས་ཧུར་བརྩོན་ཆེན་པོས་
འཕག་འཚག་ཇི་ལྟར་བྱས་ཀྱང་རུང་། ཤེས་ཡོན་ཅན་ཚོས་བློ་སྤོབས་ཆེན་
པོས་ང་རོ་ཇི་ལྟར་བསྒྲགས་ཀྱང་རུང༌། ཤེས་ཡོན་ཅན་ཚོས་དཀའ་སྡུག་
ཆེན་པོས་རྒྱུ་འབྲས་བློ་མིག་ཇི་ལྟར་བརྩིས་ཀྱང་རུང༌། བླ་སྤྲུལ་དང་ཆོས་
ལུགས་པ་དག་གི་དབང་གྲགས་ཀྱི་མདུན་དུ་དེ་དག་ནི་རྒྱ་མཚོའི་ནང་དུ་རྡོ་
- 95 -



ཚེར་མའི་ལམ་གྱི་ང་རོ།
འཕངས་པ་ཇི་བཞིན་ངལ་བ་འབྲས་མེད་ཁོ་ནར་ཟད། བདེན་དོན་མི་
གཙོ་ དབང༌ གྲགས་ གཙོ་ ཞིང༌། དཔྱོད་ ཤེས་ མི་ གཙོ་ དད་ པ་ གཙོ་ བ།
ཤེས་ཡོན་ཅན་མི་གཙོ་བླ་སྤྲུལ་གཙོ་བ་འདི་ནི་འུ་ཅག་གི་མི་རིགས་འདིའི་སྐྱོ་
གར་ཞིག་ཡིན་ནམ་ཡང་ན་གཟི་བརྗིད་ཅིག་ཡིན་སོང་། མི་རིགས་ཀྱི་བླ་
སྲོག་ཤེས་ཡོན་ཅན་མ་ཡིན་པར་བླ་སྤྲུལ་དང་ཆོས་ལུགས་པ་དག་ཡིན་པའི་
འུ་ཅག་གི་ལས་དབང་ནི་ཇི་འདྲ་ཞིག་ཡིན་པ་མ་སྨྲས་ཀྱང༌། དེ་ནི“ཁ་
གདངས་ན་ཁོག་རིག”པའི་དཔེ་ལྟར་གསལ་པོར་མཐོང་མི་ཡོང་ངམ།
(2) སྲེག་སྦྱོར་གྱི་ལས་འགུལ་འདི་ལ་རྐྱེན་བྱས་ཏེ་རྔ་བ་ནས་སྐལ་
བཟང་སྦྱིན་པ་དང་ཅོ་ལེབ་ཟླ་བ་སོགས་མི་བུ་བདུན་ལ་བསྙོན་འཛུགས་
ཉེས་འགེལ་གྱིས་ཉིན་བཅུ་ལྷག་གི་རིང་ལ་བཀག་སྐྱིལ་བྱས་པ་རེད། དོན་
རྐྱེན་དེར་དམིགས་ནས་སྐུ་ཞབས་ཞོགས་དུང་ལགས་ཀྱིས་ངག་ཐོག་རྒྱབ་
སྐྱོར་གྱི་ཚུལ་གྱིས《ལོ་རྒྱུས་ཀྱིས་བརྗེད་མི་སྲིད– རྔ་བ་རྫོང་ནས་བཀག་སྐྱིལ་
ཐེབས་པའི་སྤུན་གྲོགས་སྐལ་བཟང་སྦྱིན་པ་དང༌ཅོ་ལེབ་ཟླ་བ་སོགས་ལ་
སྤྲིངས་པའི་འཕྲིན》ཞེས་པ་སྤེལ་ཏེ་དྲང་བདེན་སྐྱོང་བའི་བླ་ལྷག་གི་འདུན་
པ་དྲག་པོ་མཚོན་པར་བྱས། ངག་ཐོག་རྒྱབ་སྐྱོར་གྱི་འཕྲིན་ཡིག་འདི་ཐོག་
མར་བོད་མིའི་རིག་གནས་དྲ་རྒྱའི(# ༥ * ft w）སྟེང་གི་བུད་མེད་རྩོམ་་་
མཁན་འོད་ཟེར་ལགས་ཀྱི་རྒྱ་ཡིག་ཟིན་བྲིས #gr # # % [E”ཞེས་པར་སྦྱར་
བྱང་གི་ཚུལ་དུ་སྤེལ་བ་དང༌། དེའི་འཕྲོར་ཁོ་བོའི་རྒྱ་ཡིག་ཟིན་བྲིས **
#9 g, gg"ཞེས་པར་བཀོད། འཕྲིན་ཡིག་འདི་སྤེལ་མ་ཐག་གྲོགས་ཁྲི་སེམས་
- 96 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
དཔའ་ལགས་དང་ངེད་གཉིས་ཀྱིས་ཀྱང་རྒྱབ་སྐྱོར་ཤུགས་ཆེན་བྱེད་པའི་
སེམས་བྱུང་གིས་རང་གི་མིང་རྟགས(སྨྱུག་མིང)བཀོད་དེ་སྦྱར་བྱང་སྤེལ་བ་
ཡིན།
དོན་རྐྱེན་འདི་འདྲ་ཞིག་བྱུང་བར་ཚང་མས་སེམས་ཀྱིས་མི་བཟོད་
ཅིང་ཞེ་སྤོ་གཏིང་ནས་ལངས་ཀྱི་ཡོད་ནའང་། ཤེས་ཡོན་ཅན་གྱི་སྡེ་ན་ཁ་
བཤད་ཙམ་ལས་ལག་ལེན་གྱི་ངག་ཐོག་རྒྱབ་སྐྱོར་བྱེད་མཁན་ཤིན་ཏུ་ཉུང་
བ་རེད། འཕྲིན་ཡིག་འདི་སྤེལ་བའི་སྒང་ལའང་ང་ཚོས་ཉེ་འཁོར་གྱི་ལས་
གྲོགས་དང༌ གྲོགས་པོ་དག་ལ་ངག་ཐོག་རྒྱབ་ སྐྱོར་བྱེད་པར་བསྐུལ་མོད།
ཚང་མས་གོང་གི་འཕྲིན་ཡིག་འདི་ལ་མྱོང་རོལ་བྱེད་པ་ཙམ་ལས་རྒྱབ་སྐྱོར་
བྱེད་མི་ནི་ཉིན་མོའི་སྐར་མའི་དཔེ་རུ་གྱུར། དེ་བས་འུ་ཅག་གི་ཤེས་ཡོན་
ཅན་དུ་རློམ་པ་ཕལ་མོ་ཆེ་ནི་ནམ་ཡང་ལག་པ་ཕུ་རུང་དུ་བསྡུས་པའི་ལྟད་མོ་
པ་ཡིན་པ་ལས། ཕུ་ཐུང་དཔུང་རྩར་བརྗེས་པའི་ལག་ལེན་པ་ནི་མ་ཡིན་
ནོ། ། ད་ལྟའི་སྤྱི་ཚོགས་ལ་མཁོ་བ་ནི་མི་རིགས་ཀྱི་བདེ་སྡུག་ཐེད་ལ་བོར་
བའི་ མཁས་པ་དག་མིན་ལ། བྱ་གཞིའི(ie g)རྣམ་ གྲངས་ གཉེར་བའི་
ཞིབ་འཇུག་པ་དག་ཀྱང་མིན། ད་ལྟའི་སྤྱི་ཚོགས་ལ་མཁོ་བ་ནི་སྒྱུ་རྩལ་གྱི་
གསེར་ཁྲི་སྙེག་པའི་སྙན་ངག་པ་དག་མིན་ལ། ཡི་གེའི་རོལ་རྩེད་ལ་བྱང་
བའི་རྩོམ་པ་པོ་དག་ཀྱང་མིན། ལྡོག་སྟེ་རང་རེ་ལ་མཁོ་བ་ནི་སྤྱི་ཚོགས་ལ་
ཧུར་བརྩོན་གྱིས་འཇུག་ཅིང་རྒྱུ་འབྲས་བློ་མིག་གསལ་བའི་ལག་ལེན་པ་ཡིན་
ལ། ཡང་གཅིག་བཤད་ན་འུ་ཅག་ལ་མཁོ་བ་ནི་རང་གི་རྒྱུས་པ་ཕྱུང་ནས་
- 97 -



ཚེར་མའི་ལམ་གྱི་ང་རོ།
དཔལ་འབར་སྒྲོན་པའི་ཤེས་ཡོན་ཅན་རྣལ་མའི་སྙིང་སྟོབས་སོ། །
(3) སྤྱིར་ན་འུ་ཅག་ནི་ལོ་རྒྱུས་ཀྱི་བྱུང་བ་གལ་ཆེན་རེ་དང་ཡང་ན་
གནད་འགག་གི་སྐབས་ གང་ཞིག་ལ་འཕྲད་ན་ཡང་ཧོལ་ རྒྱུག་བྱེད་པར་
དགའ་ ཞིང༌། རི་ བོང༌ ཅལ་ འདྲོགས་ ཀྱི་ རྣམ་ ཐར་ སྐྱོང་ བར་ སྤྲོ་ སྟེ།
གཟབ་ནན་དཔྱོད་ལྡན་གྱི་རྟོག་དཔྱོད་མེད་པ་དང་མིག་རྒྱང་རིང་པོའི་མནོ་
བསམ་མི་གཏོང་བ་ནི་འུ་ཅག་གི་སྐྱོན་ཆེ་ཤོས་ཤིག་ཏུ་སྣང་། འཚོ་བའི་
ཁྲོད་ཀྱི་དཔེ་ཆུང་ཆུང་ཞིག་གི་སྒོ་ནས་བརྗོད་ན་ཡང་། མི་ཆེ་གེ་མོས་
བཤད་པ་དེ་བདེན་འདུག་ཅེས་བརྗོད་ཚེ་ཚང་མ་དེའི་ཕྱོགས་སུ་རྒྱུགས་པར་
བྱེད་ལ། ཡང་མི་ཆེ་གེ་མོས་བཤད་པ་དེ་ནོར་འདུག་ཅེས་བརྗོད་ཚེ་ཚང་
མས་དེར་རྒྱབ་གཏོད་ཅི་ཐུབ་བྱེད་པ་རེད། དགེ་ཆོས་ལགས་ཀྱིས《 ཀླུ་
སྒྲུབ་དགོངས་རྒྱན》དུ་གསུངས་པའི་ རྒྱལ་པོ་སྨྱོ་ཆུ་འཐུང་མཁན་དེའང་
ཧོལ་རྒྱུག་མཁན་ཞིག་མ་རེད་ཅེས་སུས་སྨྲ་བར་སྤོབས། འདིར་ཁོ་བོས་
རྒྱན་ལྕགས་སྲེག་སྦྱོར་གྱི་ལས་འགུལ་དེ་ལ་ཧོལ་རྒྱུག་གི་ཆ་ལྡན་ནོ་ཞེས་དེར་
སྐྱོན་བཙལ་བ་དང་དམའ་ཕབ་པ་ནི་གཏན་ནས་མིན་ན་ཡང་། ལས་
འགུལ་འདིའི་སྟེང་ནས་ཀྱང་འུ་ཅག་ལ་ཆེས་མ་མཐའ་ཡང་དཔྱོད་ཤེས་དང་
གཟབ་ནན་དཔྱོད་ལྡན་གྱི་སྲོལ་རྒྱུན་མེད་པར་ཧོལ་རྒྱུག་དང་ཚིང་རགས་ཀྱི་
ཆ་ ལྡན་ པ་ནི་ངེས་པར་དུ་ ཁས་ལེན་དགོས་པ་ ཞིག་རེད། འུ་ ཅག་ནི་
དཔྱོད་ཤེས་དང་ལྡན་པའི་མི་རིགས་ཤིག་མ་ཡིན་པས་ན། ནམ་ཡང་མི་
ཉིད་ཀྱི་རྩིས་ཐང་དང་མི་གཞི། ཁེ་དབང་དང་སྒེར་ཚུགས་བཅས་དང་
- 98 –



-
--
དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
རིང་དུ་གྱེས་ཤིང༌། འུ་ཅག་ནི་ཧོལ་རྒྱུག་ཅལ་འདྲོགས་བྱེད་པར་གོམས་
པའི་མི་རིགས་ཤིག་ཡིན་པས་ན། ནམ་ཡང་རྗེས་ལུས་དང་རྨོངས་དད།
བག་འཁུམ་དང་གཉའ་གནོན་གྱི་ངང་ནས་འཚོ་དགོས་བྱུང་བ་རེད།
དྲ་སྐུད་ལ་བརྒྱུས་པའི་ཀ་མད་སུམ་ཅུ།
ཚན་རྩལ་ཡར་ངོའི་ཟླ་བཞིན་འཕེལ་བའི་དུས་རབས་འདིའི་ནང་དུ་
དྲ་བ་ནི་འུ་ཅག་གི་འཚོ་བའི་ཁྲོད་ཀྱི་གྲུབ་ཆ་གལ་ཆེན་ཞིག་ ཏུ་ གྱུར་དང་
འགྱུར་བཞིན་ཡོད་པ་དང༌། དྲ་བ་འདི་བྱུང་བས་མི་རྣམས་ཀྱི་རིན་ཐང་
ལྟ་ ཚུལ་ དང༌། འཚོ་ བ་ རོལ་ སྟངས། དགའ་ ཁ་ འཁྱེར་ ཕྱོགས།
བསམ་གཞིག་ གཏོང༌ སྟངས་སོགས་ལའང་སྣུམ་ གྱིས་ གོས་ ཟིན་པ་ལྟར་་་་
དངོས་ཤུགས་གང་རུང་ནས་ཤུགས་རྐྱེན་ཐེབས་བཞིན་པ་ནི་བསྙོན་དུ་མེད།
འུ་ཅག་ལ་དྲ་བ་དར་རྒྱས་བྱུང་ནས་ལོ་ངོ་མང་པོ་འགོར་མེད་ནའང༌། ད་
ལྟ་མི་མང་པོ་ཞིག་གིས་རྩིས་འཁོར་གྱི་མདུན་དུ་འཚང་ཁ་ཤིག་ཤིག་བྱེད་
ཅིང་། ཕབ་གཞུང་ སྟེང་མཛུབ་མོས་ཡང་ཡང་རྡེག་བཞིན་དྲ་ སྐུད་ལ་་
བརྒྱུས་པའི་འོད་ལམ་ལམ་ གྱི་ ཀ་མད་སུམ་ཅུའི་ཚིག་གི་ཕྲེང་བ་དེ་དག་
འཛམ་གླིང་རིལ་མོའི་སྒང་ལ་རིས་མེད་དུ་གཏོར་གྱིན་ཡོད་པ་རེད།
ལྷག་པར་དུ 2006ལོའི་ཟླ5པར“བོད་ཀྱི་སྐད་ཡིག་དྲ་ཚིགས”ཀྱིས
“ བོད་ཡིག་ཟིན་བྲིས”སྤེལ་བ་ནས་བཟུང་ཟིན་བྲིས་འབྲི་མཁན་དང་དེར་
ལྟ་མཁན་ནི་ཆར་ཤུལ་གྱི་ཤ་མོ་བརྡོལ་བ་ཇི་བཞིན་མང་དུ་བྱུང་བ་དང་།
— 99 --



ཚེར་མའི་ལམ་གྱི་ང་རོ།
དུས་མཚུངས་སུ“ གངས་ལྗོངས་གཞོན་ནུ་དྲ་ཚིགས”དང“ མཆོད་མེ་བོད་
ཀྱི་རྩོམ་རིག་དྲ་བ”“ ཧི་མ་ལ་ཡ་གློག་བརྙན་རིག་གནས་དྲ་ཚིགས”སོགས་
སུའང་གཏམ་བརྗོད་དང་སྦྱར་བྱང་མང་པོ་སྤེལ་གྱིན་འདུག་པས་མཐོ་སྒང་
གི་ཡུལ་གྲུ་འདི་རུ་དྲ་བར་འཇུག་པའི་མཐོ་རླབས་ལྟ་བུ་ཞིག་འཕྱུར། དྲ་
བའི་སྟེང་རིག་གནས་དང་བསམ་བློ། སྤྱི་ཚོགས་དང་ཆབ་སྲིད། རྩོམ་
རིག་དང་སྒྱུ་རྩལ་སོགས་བགྲོ་གླེང་བྱེད་སའི་ཁོར་ཡུག་ལེགས་པོ་ཞིག་བསྐྲུན་
ཡོད་ལ། དྲ་བའི་སྟེང་མི་རྣམས་ལ་རང་ཉིད་ཀྱི་དྲན་འཆར་ཡོད་ཚད་སྦ་
གསང་མེད་པར་ལྷུགས་པོར་བརྗོད་ཆོག་པའི་སྟེགས་བུ་ཞིག་ཀྱང་མཁོ་སྤྲོད་
བྱས་ཡོད། དྲ་བས་མི་ཉིད་ཀྱི་སྨྲ་བརྗོད་རང་དབང་གི་ཁེ་དབང་དེ་མི་བུ་
རེ་རེར་སྤྲད་ཡོད་ལ། དྲ་བས་མི་ཉིད་ཀྱི་སྒེར་ཚུགས་ཀྱི་རྩིས་ཐང་དེ་མི་བུ་
རེ་རེར་གནངས་ཡོད། དྲ་བ་ལ་འུ་ཅག་གི་རྩོམ་སྒྲིག་པའི་ཕྱག་གི་གཞོག་
གཅོད་གཏུབ་གསུམ་གྱི“ སྟ་རེ”དེ་ཐོགས་མེད་ལ། དྲ་བ་ལ་འུ་ཅག་གི་
ཆེན་པོ་དག་གི་དབང་ གྲགས་དེའང་མི་མངའ། དེ་བས་དྲ་བས་དུས་
རབས་འདི་གསར་དུ་བསྐྲུན་པ་དང༌ དུས་རབས་ཀྱིས་སླར་ཡང་འུ་ཅག་
ལ་དྲ་བའི་ལེགས་སྐྱེས་འདི་བགོ་སྐལ་དུ་བསྩལ་བྱུང་།
དྲ་བ་འདི་ལེགས་པར་བེད་སྤྱོད་གཏོང་ཤེས་ན་གོང་གི་དགེ་མཚན་
འདི་དག་མཆིས་ཤིང༌། དེ་ལས་ལྡོག་ཚེ་སྨྱོན་པའི་ལག་ཏུ་རལ་གྲི་ཤོར་བ་
བཞིན་གང་སར་གཡུག་སྟེ་ཕན་ཚུན་བར་མི་གཞི་དམའ་འབེབ་དང་ཁྱད་
གསོད། ཡང་ན་གསེག་འདྲི་བ་དང་ཀླན་ཀ་འཚོལ་བ། གཟུ་ལུམ་གྱི་
– 100 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
གཏམ་སྨྲ་བ། དགོས་མེད་ཀྱི་གཏམ་སྨྲ་བ། ཉོག་གཏམ་སྨྲ་བ་སོགས་ཀྱི་
ཡོ་བྱད་ ཅིག་ ཏུ་ གྱུར་འགྲོ་གི་ཡོད་པ་རེད། ད་ལྟའི་འུ་ཅག་གི་དྲ་བའི་
གནས་བབ་ལ་གཞིགས་ན་ཕལ་ཆེར་ལྡོག་ཕྱོགས་ཀྱི་ནུས་པ་འདི་ཅུང་ཤུགས་
ཆེ་བར་སྣང་སྟེ། དྲ་བ་འདི་བརྒྱུད་ནས་རང་རེའི་བསམ་བློ་རིག་གནས་
ཀྱི་བགྲོ་གླེང་གི་ཁོར་ཡུག་དེ་འཁྲུག་ཆ་དོད་པོ་དང་ཕུན་སུམ་ཇེ་ཚོགས་སུ་མི་
གཏོང་བར་ཡི་གེའི་གད་སྙིགས་སྤུངས་ས་ཞིག་ཏུ་བཏང་དང་གཏོང་བཞིན་
པ་ནི་ཇི་འདྲའི་ཕངས་པ་ལ་ཨང༌། སྤྱིར་ན་བསམ་བློ་དང་དངོས་པོའི་
དཔལ་ཡོན་གང་ཞིག་ཡིན་ཡང་འུ་ཅག་གངས་རིའི་ར་བས་བསྐོར་པའི་ཡུལ་
དུ་བསླེབས་ཚེ་དེའི་ངོ་བོ་འགྱུར་འགྲོ་བ་ནི་ཆོས་ཉིད་ཅིག་ཏུ་སྣང་བས་བྱ་
ཐབས་ཟད།
ཉེ་ཆར་རྒྱའི་རང་དབང་རིང་ལུགས་ཀྱི་མཁས་པ་ལིའུ་ཅུན་ཉིན
ལགས་ཀྱིས་ཀྲུང་གོའི “ རིག་རྩལ་བསྐྱར་དར་ནི་ཟིན་བྲིས(F% ཙཱ)ནས་འགོ་
རྩོམ་དགོས” ཞེས་འབོད་སྐུལ་ཡང་ཡང་གཏོང་བ་བཞིན་དུ། འུ་ ཅག་
གིས་ཀྱང་དྲ་བ་དང་ཟིན་བྲིས་དེ་རིག་ གནས་ གསར་ པ་ དང་བསམ་བློ་་་
གསར་པའི་མེ་ཁ་གསོ་བྱེད་ཅིག་དང་། ཡང་ན་དྲ་སྐུད་ལ་བརྒྱུས་པའི་ཀ་
མད་སུམ་ཅུ་འདི་འཕག་འཚག་གི་ང་རོ་སྒྲོག་ཅིང་རང་དབང་གི་གླུ་གཞས་
ལེན་སྤྱད་ཅིག་ཏུ་བཏང་ན་ཅིས་མི་ཆོག
) ལིའུ་ཅུན་ཉིན། (Xi]#,1961)ཀྲུང་གོའི་དེང་རབས་ཀྱི་ཆབ་སྲིད་མཁས་པ།
མང་གཙོ - རྩ་ཁྲིམས་ཆབ་སྲིད»དང«དབང་ཆའི་སྣང་ཚུལ»སོགས་འདུག་
བརྩམས་ཆོས《སྤྱི་མཐུན •
– 101 =



ཚེར་མའི་ལམ་གྱི་ང་རོ།
“མི་རབས་གསུམ་པ”
“མི་རབས་གསུམ་པ”ཞེས་པའི་ན་གཞོན་སྙན་ངག་པའི་ཚོགས་པ་
འདི་ནི2005ལོའི་ཟླ6པའི་ཚེས30ནས་ཟླ7པའི་ཚེས2ཉིན་བར་མཚོ་སྔོན་
པོ་ ནས་བསྡུས་པའི “ སྙན་ངག་གྱེར་འདོན་འདུ་ཚོགས་ལང་ཚོའི་རྦབ་ཆུ་
སྐབས་གཉིས་པ”ཡི་སྟེང་དངོས་སུ་དབུ་བརྙེས་ཚུལ་ཁྱབ་བསྒྲགས་བྱས་
ཤིང༌། ད་དུང་སྐྱབས་ཆེན་བདེ་གྲོལ་ལགས་ཀྱིས་དེ་འབྲེལ་གྱི་བསྒྲགས་
གཏམ་ཞིག་ཀྱང་སྒྲོག་འདོན་བྱས། 2006ལོའི་ཟླ7པར “ སྐབས་དང་
པོའི་བོད་ཀྱི་སྙན་ངག་གི་མི་རབས་གསུམ་པའི་བགྲོ་གླེང་འདུ་ཚོགས”དེ་
གནའ་མཁར་ཟི་ལིང་དུ་བསྡུས། ཚོགས་ཐོག་ཏུ“ ཐོག་མར་འདུ་ཚོགས་
ཀྱི་དང་བླངས་ལས་མི་སྐྱབས་ཆེན་བདེ་གྲོལ་དང་ཁྲི་སེམས་དཔའ་གཉིས་
ཀྱིས་སོ་སོར《 བྱ་བ་ལམ་དུ་སོང་བ་ཞིག་ལ་སྙན་ངག་རྙེད་བྱུང》ཞེས་པ་དང
《གཏོར་བརླག་གི་ཡོན་ཏན་དང་ཉེས་དམིགས》ཞེས་པ་སྒྲོག་སྦྱོང་གནང་སྟེ་
བོད་ཀྱི་དེ་སྔའི་སྙན་ངག་རྩོམ་ཐབས་མི་འདྲ་བ་གསུམ་ སྟེ་མེ་ལོང་མའི་
ལུགས་དང་། དོན་གྲུབ་རྒྱལ་རང་གྲོལ་གྱི་ལུགས། འཇུ་སྐལ་བཟང་གི་
ལུགས་བཅས་དང་གྱེས་ཕྱག་འཚལ་ཞིང༌། མི་རབས་གསུམ་པ་ནི་ཚོགས་
པ་ཞིག་ཡིན་པ་ལས་གྲུབ་མཐའ་ཞིག་མིན་པ་དང༌། གལ་ཏེ་མི་རབས་
གསུམ་པ་འདྲེ་རེད་ཟེར་ན་འདྲེ་ཡིན། འོན་ཀྱང་ཉིན་མོར་རྒྱུ་བའི་འདྲེ་
ལས་མཚན་མོར་རྒྱུ་བའི་འདྲེ་མིན་པ་སོགས་གསལ་བཤད་གནང་ནས་མི་
= 102 =



དཔེ་ཁང་ཕྱི་ཡི“གསར་བརྗེ་”དང་ནང་གི་མནོ་བསམ།
རབས་གསུམ་པར་འཇུག་པའི་ཐོག་མའི་སྒེའུ་ཁུང་དེ་ཧ་ཅང་དཀར་ཆ་ལྡན་
པར་ཕྱེ” (“མཆོད་མེ་བོད་ཀྱི་རྩོམ་རིག་དྲ་བ”རུ་གསལ)བ་རེད། དེར་མཐུད་
ནས་ཚོགས་མི་དག་གིས“མི་རབས་གསུམ་པ”ཡི་ལོ་རྒྱུས་ཀྱི་དོན་སྙིང་གླེང་
ཞོར་རང་རང་གི་སྙན་ངག་ཀྱང་ཚོགས་ཐོག་ཏུ་གྱེར་འདོན་བྱས། ཐེངས་
འདིའི་འདུ་ཚོགས་དེ་ནི་ཁོ་ཚོར་མཚོན་ན“ རང་དབང་ལྡན་པ་ཞིག་དང་།
རླབས་ཆེ་བའི་རྩོམ་རིག་གི་ལས་འགུལ་ཞིག ཕན་ཚུན་བར་དུ་མཆོག་
དམན་ཤོར་མེད་པར་འདྲ་མཉམ་ལྡན་པ་ཞིག ལང་ཚོའི་སྟོབས་ཤུགས་
དང་དབྱངས་གསལ་གྱི་མཛེས་སྡུག་མཚོན་པ་ཞིག་ཏུ་ངོས་མི་འཛིན་ཀ་མེད་
བྱུང”(“མཆོད་མེ་བོད་ཀྱི་རྩོམ་རིག་དྲ་བ”རུ་གསལ)བ་ཞིག་ཡིན་འདུག “མི་
རབས་གསུམ་པ”ཡི་སྙན་ངག་པའི་ཚོགས་པ་དེ་ཐུན་མོང་མ་ཡིན་པ་དང་
ཁྱད་ དུ་འཕགས་པ་ཞིག་ཡིན་ཚུལ་ལ་ ཨ་བུ་ལགས་ཀྱིས་ཀྱང “ མིང་དོན་
མཚུངས་པའི་བོད་ཀྱི་སྙན་ངག་གི་ཚོགས་པ་ཞིག་ཡིན་པར་ཁས་བླངས་ཏེ་
ཚོགས་པ་དེའི་དམིགས་གཞི་དང་གནས་བབ་ཀྱི་ཕྱོགས་ནས་ཕ་རན་སིའི་
བསྡུས་བརྗོད་རིང་ལུགས་དང་ཆ་འདྲ་བའི་ཕྱོགས་ཀྱང་མང་པོ་ཡོད་ཚུལ་གྱི་
རྒྱུ་མཚན་ཞིབ་པར་གླེང”(“མཆོད་མེ་བོད་ཀྱི་རྩོམ་རིག་དྲ་བ”རུ་གསལ）འདུག་
པ་རེད།
གོང་དུ“ མི་རབས་གསུམ་པ”ཡི་སྐོར་གྱི་གནས་ཚུལ་རགས་བསྡུས་
ཤིག་བཀོད་ཟིན་ལ། ད་ནི་ང་ཚོས“མི་རབས་གསུམ་པ”རུ་འབོད་པའི་
ན་གཞོན་སྙན་ངག་པ་འདི་ཚོས་སྙན་ངག་ཅི་ཞིག་འབྲི་བ་དང༌། ཅི་ཞིག་
– 103 -



ཚེར་མའི་ལམ་གྱི་ང་རོ།
གི་ཆེད་དུ་སྙན་ངག་འབྲི་བར་འཁྱུག་ཙམ་བལྟས་ན།
སྐྱབས་ཆེན་བདེ་གྲོལ་ལགས་ཀྱིས་སྙན་ངག་ནི་རང་ཉིད་ཀྱི་ཆེད་དུ་
འབྲིའོ་ཟེར། མདའ་བཙན་པོ་ལགས་ཀྱིས་ངས་མལ་ཁྲིའི་སྒང་ནས་སྙན་
ངག་གི་འཁྲིག་པ་སྤྱོད་སྲིད་ཟེར། འབྲུག་ལྗང་ལགས་ཀྱིས་ང་ཚོས་གཅེར་
བུར་ཕུད་ནས་སྙན་ངག་བྲིས་ན་ཅིས་མི་ཆོག་ཟེར། རེ་རྐང་གླིང་ལགས་
ཀྱིས་སྨད་འཚོང་མ་ སངས་ རྒྱས་ སྒྲོལ་མ་ནི་ལྷ་མོ་ཞིག་གོ་ཟེར། འབྲོང་
ཕྲུག་ལགས་ཀྱིས་ང་ལ་ཆུང་མ་མེད་དངུལ་ལོར་མེད། ཆང་ཡོད་སྙན་ངག་
ཡོད་ཟེར། ཐེའུ་རེང་ལགས་ཀྱིས་མི་རབས་གསུམ་པ་ནི་དོར་མ་མེད་པའི་
གཅེར་བུ་ཡིན་ཟེར། ...…..
ཁོ་ཚོའི་རྣམ་དཔྱོད་ཀྱི་ཤེས་རབ་དང་དྭངས་གཙང་གི་སྨྱུག་རྩེ་ནས་
འཕྱུར་བའི་སྙན་ངག་ནི་འདི་ལྟ་སྟེ། “ཁང་བ་འདིའི་ནང་ནས/ངས/
རང་གི་རྐང་སྣམ་ཁ་སྐོར་སྐྱིད་ཁུགས་སུ་ཕུད་ནས/མཇེ་ངན་འདི་རྩ་བ་ནས་
གཅོད་ཐབས་མི་འདུག་ཅེས/ཆགས་སྲེད་སྐྱེ་གང་དང་མཉམ་དུ་སུ་ཞིག་ལ་
སྒུག་ དགོས/ཁང་བ་འདིའི་ནང་ནས༼ངས/རང་གི་རླིག་ རྩིད་ཡོད་ཚད་
ཐག་པ་ཞིག་ཏུ་བརྒྱུས་ནས/མྱོས་བུམ་ལྷུག་ལྷུག་བྱེད་པའི་བུ་མོ་ཞིག་ལ/
འདི་ཁྱོད་ཀྱི་རྐང་སྣམ་ཁ་ཐུག་བྱོས་ཞེས/བརྩེ་དུང་སྤར་མོ་གང་དང་ལྷན་དུ་
སྟེར་སྲིད་དམ༼ཁང་བ་འདིའི་ནང་ནསངས/བུ་མོ་ཞིག་གི་མཆུ་སྒྲོས་ལ་
མཆུ་སྒྲོས་ གླན་གྱིན/རང་ གི་ ཕོ་མཚན་མོའི་མོ་མཚན་ལ་ཤེད་ཀྱིས་རྫོང་་
གིན༼དམྱལ་བའི་སྡུག་བསྔལ་འདི་ནས་བོར་འགྲོ་ལ༼བདེ་བའི་ཞིང་ཁམས་
- 104 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
འདི་ནས་རྙེད་འགྲོ་ཞེས/ སྙིང་ཉེ་བའི་བུ་ཆུང་ཞིག་འཇོག་ཐུབ་བམ”(《ཁང་
བ་འདིའི་ནང་ནས》）ཞེས་དང་། ཡང༌། “ཆགས་སྲེད་ཀྱིས་མནར་བའི་
ནམ་མཁའ་ཆེན་པོ་འདི་ནི/ལྷ་མོ་ཞིག་གི་མིག་ཡ་གཅིག་ལ་ཁྲུན་ཐག་བཅད་
པས/ཁྱོད་ཀྱི་མཛེས་སྡུག་དེ་ཡང/བྱེ་ཐང་སྐྱ་བོ་དེའི་སྒལ་གཞུང་དུ་ནུབ་
ངེས་ལ༼ནུ་འབུར་དང་བརླ་ཤ/མཚན་མ་བཅས་ཀྱི་མཚོན་དོན་དུ་བབས་
པ/བྱེ་སྒང་གི་ཉམས་འགྱུར་རེ་རེ/ཁྱོད་ཀྱི་བླ་སྲོག་རྐུ་བའི་མཛེས་པ་རེ་རེ་
ཡིན་ལ/བུད་མེད་ཀྱི་ གཟུགས་རིས་ལྟ་བུའི་སྒྲེན་གཟུགས་དེས/ཁྱོད་ལ་་
འདོད་སྲེད་ཀྱི་བསླུ་བྲིད་ཅིག་གཏོང་ངེས”（《གཅེར་བུར་བུད་ནས་ཁྱོད་ལ་
བལྟས་པ》)ཞེས་དང་། ཡང་། “སང་ཉིན་ནི་འཁྲིག་པའི་སྒང་གི་ཕོ་མོ་
གཉིས་རེད/བརྩེ་བ་དེ་ཟབ་དྲགས་པས༼ངས/ཁྱོད་རྐང་ཐུང་ཞིག་གི་ཚད་
དུ་བཞག་ཡོད/མཇེ་དང་རླིག་པ་གཉིས་ལྷུང་རག་བར་དུ”(《ངས། ཁྱོད་
རང་རྐང་ཐུང་ཞིག་གི་ཚད་དུ་བཞག་ཡོད 》)ཞེས་དང༌། ཡང་། “དེ་ནི/ ཕོ་
མཚན་གྱི་ཁུ་བ་འཛར་བའི་འོད་སྣང་དང/མོ་མཚན་ཕྱི་རུ་སློག་པའི་འཇམ་
མཉེན་ལས༼གནའ་བོའི་ཉི་ཟླ་གཉིས་ཀ་གཏན་ནས་མིན”（《 ཁྱོད་རང་མི་
འཐད་ནའང་། ངས་འདི་ལྟར་བྲིས་ན་ཅི་རེད 》)ཞེས་དང༌། ཡང༌། “བུད་
མེད་ཅིག་ཡིན་ན༼མྱོས་བུམ་གཉིས་ སྟོན་གྱིན་སྒེག་ཉམས་སྟོན་མོད/རླིག་
འབྲས་གཉིས་ཀ/ཅིས་ཀྱང་ནང་དུ་བསྡུ་ཐབས་དཀའ/ནམ་རྒྱུན་བུད་མེད་
ཚོར་འཁྲིག་པ་སྤྱོད་བྱེད་ཀྱི་དེ་ཉིད/ད་ལྟ/ཆང་དམ་བརྒྱ་ཕྲག་འཐུང་བའི་
བཟི་ བོ་ ཞིག་ དང་ འདྲ/རླིག་ རྩིད་ ཁོ་ ན་ གཡག་ ལྕེ་ ཞིག་ དང་ འདྲ་ བར/
– 105 -



ཚེར་མའི་ལམ་གྱི་ང་རོ།
འདོམས་ན་འཚང་ཁས་འཛིང་བས/གཅེར་བུར་བུད་དུས་ སྙིང་བོ་མི་་་་
འདུག”(《མེ་ལོང་གི་མདུན་ནས》)ཅེས་པའོ། ། གཞན་ཡང་ རེ་རྐང་གླིང་་
ལགས་ཀྱི《 དུས་ཚོད་སྐར་མ་བཅུའི་ཡུན་ལ་བྲིས་པའི་སྙན་ངག་ཚན་པ་བཅོ་
བརྒྱུད》དང་། གཤེད་མ་ལགས་ཀྱི《 མོ་མཚན་རྫུན་མ་འདི་ང་ལ་མེ་་་
དགོས》མདའ་བཙན་པོ་ལགས་ཀྱི《སྐྱག་པ》སྐྱབས་ཆེན་བདེ་གྲོལ་ལགས་
ཀྱི《གཅེར་བུར་འབུད་པ》སོགས་ཀྱང་གོང་དུ་དྲངས་པའི་སྙན་ངག་འདི་
དག་དང་ཆ་མཚུངས་པར་འདུག་གོ།
སྙན་ངག་དེ་དག་གིས་མཚོན་པའི“མི་རབས་གསུམ་པ”ཡི་སྙན་ངག་
ནི་ངོ་ཚའི་རྫུ་བག་དང་བྲལ་བའི “ཁ་བཙོག”གི “ སྙན་ངག”ཅིག་རེད་ལ།
ཡི་གེའི་རོལ་རྩེད་གཉེར་བའི་གད་སྙིགས་ཀྱི “ སྙན་ངག” ཅིག་ཀྱང་རེད།
སྙན་ངག་དེ་དག་གིས་མཚོན་པའི“མི་རབས་གསུམ་པ”ཡི་སྙིང་སྟོབས་ནི་
ཁོག་སྨད་གཅེར་བུར་འབུད་པའི་སྙིང་སྟོབས་དང་། སྒྱུ་རྩལ་རྡོག་བརྫིས་
སུ་གཏོང་བའི་སྙིང་སྟོབས་རེད། སྙན་ངག་དེ་དག་གིས་མཚོན་པའི “ མི་
རབས་གསུམ་པ”ཡི་བྱ་སྤྱོད་ནི་ཨ་གསར་གྱི་གཏམ་འདོད་ཚ་པོ་རེད་ལ།
དངོས་ཡོད་ཀྱི་འགན་འཁྲི་ལ་གཡོལ་ཐབས་ཤིག་ཀྱང་རེད། ཁོ་བོ་ནི་སྒྱུ་
རྩལ་ཁ་ལ་འཁྱེར་ནས་སྒྱུ་རྩལ་རྡོག་བརྫིས་གཏོང་བ་དང༌། སྒྱུ་རྩལ་ གྱི་
གཞལ་ཡས་ཁང་ནས་དངོས་ཡོད་ཀྱི་ཛ་དྲག་ཡལ་བར་དོར་བའི་རྩོམ་རིག་
དང་ནམ་ནམ་ཞ་ཞར་རིང་དུ་གྱེས་ངེས་སོ། །བརྒྱ་ལ་སྒྱུ་རྩལ་གྱི་ཆེད་དུ་སྒྱུ་
རྩལ་གཉེར་བའི་དུས་ཤིག་ཡོད་སྲིད་ཀྱང་འུ་ཅག་ལ་མཚོན་ན་ད་དུང་དེ་ནི་
= 106 =



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
རྨི་ལམ་གྱི་ཞིང་ཁམས་ཤིག་ཡིན་པ་ལས་དངོས་ཡོད་ཀྱི་གནས་ཚུལ་ཞིག་
གཏན་ནས་མ་ཡིན། གཞན་ཡང“སྙན་ངག”འདིའི་རིགས་དར་ཁྱབ་ཏུ་
སོང་ན་ཀུན་སྤྱོད་ཀྱི་ཁ་དབུགས་བཙོག་པོར་བཟོ་སྲིད་པ་དང༌། སྙན་
ངག་ལ་ཐོག་མར་འཇུག་མཁན་དག་གི་ལྷད་མེད་ཀྱི་བྱིས་བློ་དེའང་དྲི་མས་
སྦྲགས་སྲིད། གལ་ཏེ་མི་ལོ་གང་མང་ཞིག་གི་རྗེས་སུ“ མི་རབས་གསུམ་
པ”ཡི་སྙན་ངག་པ་དག་གི་བུ་ཕྲུག་ཚོས་ རང་ གི་ ཕ་ མས་ བྲིས་ པའི “ ཁ་་་
བཙོག”གི“སྙན་ངག”འདི་དག་ལ་གདོང་གཏད་ཚེ་སེམས་ངོས་སུ་ཅི་ཞིག་
འཆར་རམ། ཡང་ན་བུ་ཕྲུག་ཚོས་རང་གི་ཕ་མས་བྲིས་པའི་བརྩམས་ཆོས་
འདི་དག་ལ་ལྟ་བ་མིག་གིས་བཟོད་དམ། དགོད་བྲོ་བ་ཞིག་ལ“མི་རབས་
གསུམ་པ”ཡི་སྙན་ངག་པའི་གྲས་སུ་ སྙིང་ནས་འཚང་འདོད་ཀྱི་ཐེའུ་རེང་
ཟེར་བ་ཞིག་གིས་ ཕྱིར་འཁོར་ཏེ་ཁོ་རང་ཚོའི་གདོང་འབག་ཚལ་ བར་་་་་
གཤགས་འདུག་སྟེ། “ མི་རབས་གསུམ་པ/ ཨ་མའི་པང་ཁུག་ནས་གཅེར་
བུར་བུད་བྱུང/མི་རབས་གསུམ་པས༼ལྷ་ཁང་གི་ནང་རོལ་ནས་ སྐྱག་ པ་
བཏང་བྱུང/མི་རབས་གསུམ་པས༼སྲིང་མོ་དང་སྡེ་མིའི་གྲས་ནས་མོ་མཚན་
མོ་མཚན་ཞེས་བོས་བྱུང༼མི་རབས་གསུམ་པས༼ཆུང་མ་དང་བུ་ཚའི་གམ་
ནས་རླིག་རིལ་རླིག་རིལ་ཞེས་བསྒྲགས་བྱུང༌།” (“ མཆོད་མེ་བོད་ཀྱི་རྩོམ་རིག་དྲ་
བ”ཡི་གླེང་སྟེགས་སུ་གསལ）དེར་བརྟེན། གསར་དུ་བྱུང་བའི་སྙན་ངག་
པའི་ཚོགས་པ་འདི་ལ་ཡིན་གཅིག་མིན་གཉིས་མིང་ཞིག་གདགས་དགོས་ཚེ
“མི་རབས་གསུམ་པ”ཞེས་གསོལ་བ་ལས“རྒུད་པའི་མི་རབས”ཞེས་གསོལ་
– 107



ཚེར་མའི་ལམ་གྱི་ང་རོ།
ན་འགྲིག་པར་འདོད་དོ། །
སྐབས་ལྔ་པའི《སྦྲང་ཆར》རྩོམ་རིག་བྱ་དགའ།
《 སྦྲང་ཆར》རྩོམ་རིག་བྱ་དགའ་ནི་འུ་ཅག་གི་རྩོམ་རིག་བྱ་དགའི་
ཁྲོད་མཚན་སྙན་ཆེས་མཐོ་ཤོས་དང་བྱ་དགའི་དངུལ་གྲངས་ཆེས་མང་ཤོས་
ཡིན་པ་རེད། དེ་བས་བྱ་དགའ་དེ་ནི་རྩོམ་མཁན་གང་མང་ཞིག་གི་མིག་
གི་ དབང་པོ་འཕྲོག་བྱེད་དང་སེམས་ཀྱི་འགྲམ་ཆུ་ལྡང་སར་ གྱུར་འདུག
2006ལོའི་ཟླ8པའི་ཚེས16ཉིན“ཨ་རུ་བོད་སྨན”རྟགས་ཅན་གྱི་སྐབས་ལྔ་
པའི《སྦྲང་ཆར》རྩོམ་རིག་བྱ་དགའ་གནང་བའི་ ཚོགས་འདུ་དེ་ གནའ་
མཁར་ཟི་ལིང་དུ་ཚོགས་ཤིང་། 2003ལོ་ནས་2005ལོའི་བར་གྱི 《 སྦྲང་
ཆར》དུ་སྤེལ་བའི་བརྩམས་ཆོས་ལྔ་ལ་བྱ་དགའ་ཐོབ། དེ་དག་ནི་སྟག་
འབུམ་ རྒྱལ་གྱི་བརྩམས་སྒྲུང《 ཁྱི་དང་བདག་པོ། ད་དུང་གཉེན་ཚན་
དག》དང༌། ཚེ་རིང་དོན་གྲུབ་ཀྱི་བརྩམས་སྒྲུང《བཙུན་ཡག》 ཡེ་ཤེས་
བཟང་བོའི་སྙན་ངག 《 སློབ་དཔོན་ཐོན་མིའི་ རྟོགས་པ་ཉུང་ངུར་བརྗོད་
པའི་གཏམ》ཅོ་ནེ་ཡུམ་ཚེ་རིང་གི་བརྩམས་སྒྲུང《རྣམ་སྨིན》ཁྲི་སེམས་
དཔའི་སྙན་ངག《ཞི་བདེར་སྨོན་པ》བཅས་སོ། །
འུ་ཅག་གི་རྩོམ་རིག་གསར་རྩོམ་གྱི་ལས་དོན་ཡར་རྒྱས་གོང་འཕེལ་དུ་
གཏོང་བ་ཟེར་ན་འདྲ། རྩོམ་རིག་གསར་རྩོམ་གྱི་དཔུང་ཁག་ཇེ་རྒྱས་ཇེ་
ལེགས་སུ་གཏོང་བ་ཟེར་ན་འདྲ། གསར་རྩོམ་ལ་མོས་པའི་ལས་དང་པོ་
– 108 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
བ་རྣམས་གསོ་སྐྱོང་བྱེད་པ་ཟེར་ན་འདྲ། གང་ལྟར་ཀྱང《 སྦྲང་ཆར》རྩོམ་
སྒྲིག་ཁང་གིས་རྩོམ་མཁན་དག་གི་ངལ་རྩོལ་གྱི་འབྲས་བུ་ལ་བརྩི་མཐོང་
དང་ཡིན་འཇོག་བྱས་དང་བྱེད་བཞིན་པ་ནི་དགའ་འོས་པའི་དོན་ཞིག་རེད་
སྙམ། ལྷག་པར་དུ་དེང་སང་མི་ ཐམས་ ཅད་ ཀྱི་བསམ་ པའི་བློ་ ཁ་དེ་་་
དབང་དང་ འབྱོར་ པའི་ ཕྱོགས་ ལ་ སྙེག་ གིན་ འདུག་ པའི་ སྐབས་ འདིར།
ད་དུང་ཡང་ རང་ ཤོང་སྤྱིལ་བུའི་ནང་དུ་སྨྱུ་གུ་ ཤུགས་ ཀྱིས་འཆང་ སྟེ་ ཨུ་
ཚུགས་ཀྱིས་སྡོད་པའི་མི་བུ་དག་ལ་སྐུལ་ལྕག་དང་བཅས་སེམས་ངལ་གསོ་
བ་ནི་མ་གཞི་ནས་དོན་དག་ལེགས་པོ་ཞིག་ཅི་ལ་མིན། ཡིན་ནའང་བོད་
ཀྱི “ མི་དམངས་ རྩོམ་རིག” ཏུ་ འབོད་ པའི 《 སྦྲང་ཆར》དང༌། ཡང་ན
《 སྦྲང་ཆར》རྩོམ་རིག་བྱ་དགའ་ལ་མཚོན་ན་ད་དུང་མི་འདང་སའམ་ཞན་
ཆ་ཡང་འགའ་རེ་མཆིས་ཏེ། (1) བརྩམས་ཆོས་དཔྱད་འདེམ་གྱི་ཁྱབ་
ཁོངས་དེ《 སྦྲང་ཆར》ཁོ་ན་ལས་བོད་ཁམས་ཡོངས་ལ་ཁྱབ་མེད་པས་ཧ་
ཅང་གུ་དོག་ལ་རང་རློམ་ཆེ་བ་དང༌། (2) རྩོམ་རིག་གསར་རྩོམ་གྱི་བྱ་
དགའ་ཁོ་ན་ལས་རྩོམ་རིག་དཔྱད་བརྗོད་ཀྱི་བྱ་དགའ་སྤེལ་གྱིན་མེད་པས་
བྱ་ ཞིག་ ཡིན་ ན་ གཤོག་ པ་ ཡ་ གཅིག་ ཆད་ པའི་ སྣང་ བ་ སྟེར་བ། (3)
བརྩམས་ཆོས་ཀྱི་བསམ་བློའི་རིན་ཐང་སྔོག་འདོན་བྱེད་པ་མི་འདང་་་་་་
བའོ། །(འདི་ལས་རྟག་པར་བྱ་དགའ་འཐོབ་འོས་པ་ལ་མི་ཐོབ་པ་དང་འཐོབ་མི་
འོས་པ་ལ་བྱ་དགའ་ཐོབ་པའི་སྣང་ཚུལ་ཡ་མ་བརླ་དག་འབྱུང་གི་ཡོད་པ་རེད)
གཞན་ཡང་གླེང་རྒྱུ་ཞིག་ལ་རང་རེའི་རྩོམ་སྟེགས་སུ་བྱ་དགའ་ཡི་ངོས་
- 109 -



ཚེར་མའི་ལམ་གྱི་ང་རོ།
ཐད་ནས“གཅོད་པ་དོན་གྲུབ་ཡབ་སྲས་གསུམ”ཞེས་པའི་བཤད་ཚུལ་ཞིག་
རླུང་ལྟར་གྲགས་པ་བཞིན་དུ། འུ་ཅག་གི་ཁོར་ཡུག་འདི་ནས་ཕྱིས་སུ“
× ཡབ་སྲས་གསུམ”ཞེས་པ་འདི་འདྲ་ཡང་བསྐྱར་མི་འབྱུང་བའི་གདེང་
ཚོད་སུ་ལའང་མེད་པས་ན། གཞུག་ཕྱོགས་བྱ་དགའ་ཡི་རྣམ་གྲངས་གང་
ཞིག་ཡིན་ཡང་འདི་འདྲའི་དགོད་བྲོ་བའི་སྣང་ཚུལ་མི་འབྱུང་བར་དོགས་
ཟོན་ནན་མོ་བྱེད་དགོས་པ་རེད།
འདྲ་འབག་གྱོན་པའི་ལི་ཨའོ།
2006ལོའི་ཟླ9པའི་ཚེས28ཉིན་ཐའེ་ཝན་གྱི་རྩོམ་མཁན་ལི་ཨའོ0
ལགས་ ཀྱིས་ཞང་ཀང་རྒྱ་བྱ་བརྙན་འཕྲིན་ཁང་གི “ལི་ཨའོ་ལ་བཤད་རྒྱུ་
ཡོད”ཅེས་པའི་ལེ་ཚན་དུ་བོད་ཀྱི་སྐོར་ལ་དཔྱད་བརྗོད་སྤེལ་བས་འུ་ཅག་གི་
ཡོན་ ཏན་པའི་སྡེ་ནི་འུར་ཆིལ་ལེར་བཏང༌། ཁོང་གིས “འགྲོ་བ་མིའི་
རིགས་ཀྱི་ལོ་རྒྱུས་དེ་འཕེལ་རིམ་ཆེན་པོ་གསུམ་བརྒྱུད་མྱོང་བ་དང་། དེ་
དག་ནི་ལྷ་ཡིས་དབང་བསྒྱུར་པ་དང་རྒྱལ་པོས་དབང་བསྒྱུར་པ། མི་མང་
གིས་དབང་བསྒྱུར་པ་གསུམ་ཡིན་པ་རེད། ད་ལྟ་འཛམ་གླིང་རིལ་མོའི་
སྒང་ གི་ ས་ ཆ་ ཕལ་ ཆེ་ བ་ མི་ མང་ གིས་ དབང་ སྒྱུར་ བཞིན་ ཡོད་ ནའང་།
བོད་ནི་ད་དུང་ལྷའི་དབང་སྒྱུར་གྱི་འོག་ཏུ་གནས་འདུག”ཅེས་དང༌། ད་
དུང“བོད་ལ་ལྷ་ཡི་ཐོབ་ཐང་ལས་མི་བུའི་ཐོབ་ཐང་མེད་པ་དང༌། བོད་
རིག་གནས་དཔྱད་ བརྗོད་ མཁན།
1 ལི་ ཨའོ། (* ཚོt , 1935 -)ཀྲུང་གོའི་ ཐའེ་ཝན་གྱི་རྩོམ་མཁན་དང་།
བརྩམས་ཆོས《 ཀྲུང་གོའི་བསམ་བློའི་འཕེལ་ཕྱོགས་ལ་ལན་འཚོལ་བ》སོགས་འདུག་
- 110 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
ལ་རྨོངས་དད་ལས་ཆོས་ལུགས་མི་འདུག” “བཅིངས་འགྲོལ་ཡར་སྔོན་གྱི་
ལྷའི་དབང་སྒྱུར་འོག་གི་བོད་ཡུལ་ནི་མུན་ནག་དང་ཀླ་ཀློ། རྨོངས་དད།
གདུག་རྩུབ་ཀྱི་ཞིང་ཁམས་ཤིག་ཡིན་པ་རེད” “དེ་ལྟ་བུའི་གདུག་རྩུབ་དང༌།
མུན་ནག ཀླ་ཀློ། རྗེས་ལུས་ཀྱི་ཞིང་བྲན་ལམ་ལུགས་ཤིག་མེད་པར་
གཏོང་བ་ལ་སྐྱིད་སྡུག་གམ་ཚོགས་པ་གཅིག་མ་གཏོགས་མི་འདུག་སྟེ། དེ་
ནི་ཀྲུང་གོ་གུང་ཁྲན་ཏང་ངོ” “ མདོ་དབུས་ལྕགས་ལམ་བསྐྲུན་ཏེ་མེ་འཁོར་
ཤར་གཏོང་ཐུབ་པ་ནི་གུང་ཁྲན་ཏང་གི་བྱས་རྗེས་བླ་ན་མེད་པ་ཞིག་རེད”
“ནང་ལོགས་སུ་ཆོས་སྤེལ་བའི་གྲྭ་བཙུན་དག་གིས་མི་གཞན་གྱི་བསམ་པའི་
སྡུག་བསྔལ་སེལ་ཐུབ་ཅེ་ན་དེ་ནི་རྣར་མི་འགྲོ་བའི་ སྟོང་གཏམ་ཁོ་ནའོ”
“བོད་མིས་བརྐྱངས་ཕྱག་འཚལ་བ་དང་ལྷ་ལ་དད་པ་བྱེད་པ། སྐྱེ་བ་སྔ་
ཕྱི་ཡོད་པར་འདོད་པ་སོགས་ནི་བླུན་རྨོངས་ཀྱི་རྟགས་ཁོ་ན་རེད”ཅེས་པ་
སོགས་མང་དུ་བརྗོད་བྱུང༌། །
ཞིབ་འཇུག་སློབ་མའི་སྦྱང་བྱ་གཉེར་སྐབས་ཀྱི་ངའི་སེམས་ཁོང་གི་ལི་
ཨའོ་ལགས་ནི་སྒེར་གཅོད་ཀྱི་དབང་སྒྱུར་པ་དང་སྲིད་དབང་གི་ཁ་གཏད་
དུ་འགྲེང་སྟེ་དྲང་བདེན་སྐྱོང་བ་དང༌། བློ་འབྱེད་བྱ་བར་ཧུར་བརྩོན་
གྱིས་འཇུག་ པའི་ སྒེར་ཚུགས་ ཀྱི་ ཤེས་ ཡོན་ ཅན་ ཞིག་ ཡིན་ པར་ མ་ ཟད།
ཐའེ་ཝན་ གྱི་མང་ གཙོ་དང༌རང་དབང་གི་ཕྱིར་དུ་ཚེ་སྲོག་གཏའ་མར་་་་
འཇོག་མཁན་གྱི་ཤེས་ཡོན་ཅན་ཞིག་ཀྱང་ཡིན། ཡིན་ནའང་དུས་དེ་རིང་
ལི་ཨའོ་ལགས་འགྱུར་ཟིན། ཉེ་བའི་ལོ་འདི་འགར་ཁོང་གིས་གདོང་གི་
— 111 —



ཚེར་མའི་ལམ་གྱི་ང་རོ།
འདྲ་འབག་ཡུན་གྱིས་བཤུས་ཏེ་རང་གི་གདོང་རིས་ངོ་མ་བོ་དེ་ཀློག་པ་པོ་
རྣམས་ཀྱི་སྤྱན་སྔར་བསྟན་བྱུང༌། ད་སྔ་ཡན་ཆད་ཀྱི་རིག་གནས་གར་
སྟེགས་སྟེང་གི་ལི་ཨའོ་ལགས་ནི་གདོང་ལ་འདྲ་འབག་གྱོན་པའི་ལི་ ཨའོ་
རེད། འདྲ་འབག་བཤུས་ཏེ་ང་ཚོའི་མདུན་ཐད་དུ་ཀྲོང་ངེར་འགྱིང་བའི་
ལི་ཨའོ་ལགས་ནི་ཅི་འདྲ་ཞིག་རེད་ཅེ་ན། དེ་ནི་བྲན་གཤིས་ཚང་ཞིང་མི་
གཞི་བོར་བ་དང༌། འགན་འཁྲི་ལ་གཡོལ་ཞིང་རྫུན་གཏམ་ལ་གོམས་པའི་
ལི་ཨའོ་རེད། དུས་དེ་ནས་བཟུང་ཁོ་བོའི་སེམས་ཁོང་གི་དཔའ་བོའི་སྣང་
བརྙན་བརྗིད་ཆེ་བ་དེ་སིལ་བུར་ཐོར་བ་དང“ ཤེས་ཡོན་ཅན”གྱི་ཞྭ་མོ་རྫིག་
པོ་དེའང་རྫུས་མ་ཞིག་ཡིན་པ་ཤེས། དེར་བརྟེན། ཐེངས་འདིའི་རང་
རེའི་སྐོར་གྱི་དཔྱད་བརྗོད་འདི་ལ་མཚོན་ནའང་ཁོ་བོས་ གློ་བུར་བ་དང་
མཚར་བོ་ཞིག་ལ་གཏན་ནས་ངོས་འཛིན་གྱིན་མེད་དེ། དེ་ནི་དུས་ཀྱི་སྔ་
ཕྱི་ཞིག་ཡིན་པ་མ་གཏོགས་སྔ་རུང་འཕྱི་རུང་ནམ་ཞིག་ལ་ཁོས་བརྗོད་སྲིད་
པའི་སྐད་ཆ་རེད། ལི་ཨའོ་ལགས་ཀྱིས་སྒེར་གཅོད་སྲིད་དབང་ལ་ཞབས་
གཡོག་སྒྲུབ་པའི་བྱ་སྤྱོད་དེ་ང་ཚོ་མ་ཟད་རྒྱ་ནག་གི་ཤེས་ཡོན་ཅན་གྱི་སྡེ་
ནའང་ཁྲེལ་དགོད་བྱེད་སའི་གནས་སུ་ གྱུར་འདུག་ སྟེ། དེ་ལ་རྒྱུའི་ན་
གཞོན་ཤེས་ཡོན་ཅན་ཞིག་གིས་འདི་སྐད་དུ། “ཁོ་བོ་ནི་ཐའེ་ཝན་གླིང་
ཕྲན་དུ་སྒེར་ཚུགས་ཀྱིས་འཚོ་བའི་ལི་ཨའོ་ལ་དགའ་ལ། ཁོ་བོ་ནི་ཀྲུང་
གོའི་སྐམ་སར་མ་ཡོང་བའི་སྔོན་གྱི་ལི་ཨའོ་ལ་ཡང་དགའ། ཁོ་བོ་ནི་ཞང་
ཀང་རྒྱ་བྱ་བརྙན་འཕྲིན་ཁང་དང་མཉམ་འབྲེལ་མ་བྱས་པའི་ཡར་སྔོན་གྱི་
– 112 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
ལི་ཨའོ་ལ་དེ་བས་ཀྱང་དགའ་འོ ”ཟེར། །
ལི་ཨའོ་ལགས་ཀྱི་གཏམ་དེ་དག་དང་འབྲེལ་ནས་འུ་ཅག་གི་མི་མང་
པོ་ཞིག་ཁ་སྤོ་ཁ་ནས་ལངས་ཤིང་ཞེ་སྤོ་གཏིང་ནས་ལངས་ཏེ་དྲ་ངོས་ནས་ཛ་
དྲག་དང་ ལྡན་ པའི་རྩོད་གླེང་གི་རླབས་ཕྲེང་ཞིག་ ཀྱང་འཕྱུར་བར་བྱས།
དེ་རུ་སྤྱི་ཚོགས་སྟེང་གི་རིག་གནས་པ་ལས་གཞན་ད་དུང་གྲྭ་པ་དང་སློབ་
ཆེན་སློབ་མ་མང་དུ་འདུས་པ་རེད། དྲ་གྲོགས་རྣམས་ཀྱིས་རྩོད་གླེང་དང་
བཅས་ལི་ཨའོ་ལགས་ལ་སྡིགས་མོ་བྱས་པའི་སྦྱར་བྱང་ཁ་ཤས་འདིར་དཔེ་
མཚོན་དུ་བཀོད་ན། “རང་ཉིད་ཀྱིས་ཅི་ཡང་མི་ཤེས་པ་མི་བཤད་པར་བླ་
མེད་ ཀྱི་ མི་ རིགས་ ཤིག་ ལ་ སྡིགས་ མོ་ བྱེད་ པའི་ གླེན་ རྒན” ཞེས་ དང་།
“ངས་ཁོ་རང་བཞིན་དུ་མི་བསྒྱུར་ཁོ་ཐག་ཡིན” “ཤི་འགྲོ་རྒྱུ་ཁྱོད་ཕ་རོལ་དུ་
སྤྲོད་དགོས་རྒྱུ་རེད” “ང་ཚོའི་བོད་མི་རིགས་ལ་ཆ་མཚོན་ན་ལི་ཨའོ་ལྟ་བུ་
ནི་ར་མ་འཕག་ནས་ར་ཁང་ཞིག་མི་ཐུབ་པ་རང་རེད” “ངོ་མ་ལི་ཨའོ་ཡིས་
འདི་ལྟར་བཤད་རྒྱུ་མང་ན་ཁོ་རང་ཉིད་ལ་རྣམ་སྨིན་འཁོར་ཁོ་ཐག་ཡིན།
གལ་ཏེ་དེ་རིང་ང་རང་ལི་ཨའོ་ལ་ཐུག་བཏང་ན། ང་རང་གིས་རང་སྲོག་
ལ་ཡང་མི་བལྟ་བར་ཁོ་རང་ལྔ་ལམ་དུ་བརྫང་ཁོ་ཐག་ཡིན” “ སྙིང་མ་རྗེ།
ལོ་ངོ་སྟོང་ཕྲག་གི་ལོ་རྒྱུས་ལྡན་པའི་རིག་གནས་ཤིག་དང་། འཛམ་གླིང་
གི་མིག་དཔེར་གྱུར་པའི་མི་རིགས་ཤིག་ལ། ཁོ་ལྟ་བུ་ཞིག་གིས་ཇི་འདྲ་
བརྗོད་ཀྱང་། ང་ལ་ཞེ་སྡང་དང་ཕྲག་དོག་ཅི་ཡང་མེད” “རྒྱ་རྒན་ཁྱོད་ཀྱི་
ཁ་ལས་མར་ལ་ཅིག་ལྷུང་གི་སྨོན་ལམ། ཁ་མི་སོས་རྒྱུ་བོ་ང་ངོ་མ་ཁྱོད་ལ་
- 113 —



ཚེར་མའི་ལམ་གྱི་ང་རོ།
，
སྙིང་ལངས་གི ” “ཁ་དེར་ཐལ་རྡུལ་བླུག་རྒྱུ་ཁོ” “ལི་ཨའོ་ཞེས་པའི་མི་དེ་
སྡུག་ཤི་སྙིང་ནད་ཐེབས་པར་ཤོག”（《བོད་སྐད་ཡིག་དྲ་ཚིགས》ཀྱི《ཁ་ཁའི་ཟིན་
བྲིས》སུ་གསལ་ཞིང་མི་མིང་དང་མངོན་གསལ་གྱི་ཡིག་ནོར་སྐོར་ཞིག་བཅོས་ཡོད)
ཅེས་ པ་ལྟ་བུའོ། ། ཡང་དྲང་ཕྱོགས་ཀྱི་སྦྱར་བྱང་ སྤེལ་མཁན་ཞིག་ཀྱང་
འདུག་སྟེ། དཔེར་ན། “བོད་མི་རིགས་ ནི་ད་བར་དུ་ ལྷའི་དབང་
བསྒྱུར་ཁྲོད་རྨོངས་དད་ཀྱིས་འཚོ་བཞིན་ཡོད་ཟེར་བ་འདི་ཏག་ཏག་དོན་
དངོས་ རེད། བོད་ནི་ ཐའེ་ ཝན་དང་བསྡུར་ན་ ས་རྒྱ་ཆེ་བ་ཡིན་ མོད།
འོན་ཀྱང་འཕེལ་རྒྱས་མེད་པར་ཆོས་ལུགས་ཀྱི་བྲན་བསྒྱུར་འོག་མགོ་འཁོར་
ཏེ་བསྡད་ཡོད་ཟེར་བ་འདི་བདེན་པ་རེད”（《 བོད་སྐད་ཡིག་དྲ་ཚིགས》ཀྱི
《འབར་རྡེའུ་ཟིན་བྲིས》ལས《 ཐའེ་ཝན་གྱི་ལི་ཨོ་ལ་སྐད་ཆ་མེད》ཅེས་པའི་སྦྱར་བྱང་དུ་
གསལ)ཅེས་པ་ལྟ་བུའོ། ། གཞན་ཡང་གོ་ཐོས་ལ་སློབ་ཆེན་གྱི་སློབ་མ་སྐོར་
ཞིག་གིས་དྲ་བའི་སྟེང་ནས་ལི་ཨའོ་ལགས་ཀྱི་དཔྱད་བརྗོད་དེར་བལྟས་རྗེས་
ཁོང་ཁྲོ་དང་བཅས་རྩིས་འཁོར་གྱི་ཤེལ་ངོས་སུ་སྨྱུ་གུས་འཛེར་བ་དང་ཁུ་
ཚུར་གྱིས་ཀྱང་གཞུས་ཡོད་སྐད། །
ངས་བལྟས་ན་གོང་གི་སྣང་ཚུལ་འདི་དག་གིས་ཆེས་མ་མཐའ་ཡང་
གནད་དོན་འདི་འདྲ་ཞིག་གསལ་བཤད་བྱས་ འདུག་ སྟེ། (1)འདི་་་
འདྲའི་འུར་ཆེན་པོ་ཞིག་ལངས་དོན་ནི་ལི་ཨའོ་ལགས་ཀྱི་གཏམ་ཁ་ཤས་
ཤིག་རྣག་ཐོག་གཙགས་ཁེལ་ལྟར་འུ་ཅག་གི་སྐྲན་ནད་སྟེང་ཁེལ་སོང་བ་
རེད། (2) རྒྱ་ནག་གི་ཤེས་ཡོན་ཅན་རྣལ་མ་ཞིག་ལ་མཚོན་ན་གྲངས་
-- 114 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
ཉུང་མི་རིགས་ཀྱི་གནད་དོན་སྐོར་ལ་ངེས་པར་དུ་དྲང་གཏམ་སྨྲ་བ་དང་
སྐད་ཆེན་པོ་རྒྱག་དགོས་པ་རེད། དེ་མ་ཡིན་པར་མི་རིགས་ཆེན་པོའི་
བསམ་བློ་ཡིས་གྲངས་ཉུང་མི་རིགས་ཀྱི་བདེ་སྡུག་ཐེད་ལ་བོར་ཚེ་དེ་ནི་ཤེས་
ཡོན་ ཅན་རྫུས་མ་འབའ་ཞིག་གོ། (3) གཞན་གྱི་དགག་སྒྲུབ་དང་སྐྱོན་
བརྗོད་ཀྱི་སྐད་སྒྲ་ཟུར་ཙམ་ཡང་ཐོས་མི་འདོད་ པའི་མི་རིགས་ཤིག་ཡིན་
ཕྱིན། བསམ་བློ་བཅིངས་འགྲོལ་དང་སྤྱི་ཚོགས་འཕེལ་རྒྱས་ནི་མོ་གཤམ་
གྱི་བུ་ལྟར་དཀའ་ཞིང་འོད་ཟེར་གྱི་ལམ་ཆེན་ནི་ནམ་ཡང་ཡོད་མི་སྲིད་དོ། །
(4)གོང་གི་རྒྱུན་ལྤགས་སྲེག་སྦྱོར་གྱི་ལས་འགུལ་དང་ཆ་འདྲ་བར་ ཅལ་
འདྲོགས་དང་འུར་ཟིང་གི་ཆ་ལྡན་ཞིང༌། སེམས་པ་ལྷོད་ལ་བབས་ཏེ་
དཔྱོད་ཤེས་ཀྱིས་བསམ་གཞིག་གཏོང་བའི་སྲོལ་ནི་མི་འདུག (5) འུ་
ཅག་ལ་ནམ་ཡང་གཞན་སྐྱོན་ལ་བལྟ་བའི་སྤྱན་མིག་ཁོ་ན་ལྡན་པ་ལས་རང་
སྐྱོན་ལ་བལྟ་བའི་མེ་ལོང་ནི་མེད་དོ། །
སྐྱེས་བུ་གསུམ་དང་དཔེ་དེབ་གསུམ།
2006ལོར་རང་རེའི་དཔེ་དེབ་དང་དུས་དེབ། ཚགས་པར་དང་
དྲ་ངོས་སོགས་ཀྱི་བར་གསེང་དུ་སྐྱེས་བུ་གསུམ་གྱི་མཚན་ནི་མུ་ཏིག་བཞིན་
འོད་ལམ་ལམ་འཚེར་ཞིང་ཆུ་མིག་བཞིན་ཡང་ཡང་བརྡོལ་གྱི་ཡོད་པ་རེད།
ཁོང་ཚོ་ནི་དགེ་འདུན་ཆོས་འཕེལ་དང་དོན་གྲུབ་རྒྱལ། ཞོགས་དུང་་་
གསུམ་མོ། །
- 115 -



ཚེར་མའི་ལམ་གྱི་ང་རོ།
དགེ་ འདུན་ ཆོས་ འཕེལ། ཁོང་ ནི་ དུས་ རབས་ ཉི་ ཤུ་ པའི་ སྟོད་ ཀྱི
“མངོན་གྱུར་རྟགས་ཀྱི་བདེན་པ་ངོ་སྤྲོད”མཁན་དང་། “འཇིགས་པའི་
ང་རོ་སྒྲོག་པའི་ཚང་ཚིང”དུ་སྒེར་ཚུགས་ཀྱི་མི་གཞི་དང་མཁས་པའི་དམ་
ཚིག་སྲོག་ལ་བབས་ཀྱང་འབད་པས་སྲུང་མཁན་གཅིག་པུའོ། །
དོན་གྲུབ་རྒྱལ། ཁོང་གིས་དུས་རབས་ཉི་ཤུ་པའི་སྨད་ཙམ་ལ་རྩོམ་
རིག་གསར་པའི་དར་ཆ་ཐོག་མར་དགུང་ལ་ཕྱར་ཏེ་འུ་ཅག་གི་བླུན་རྨོངས་
དང་རྗེས་ལུས་ཀྱི་ཆ་སོགས་མཚང་འབྱིན་ཐེར་འདོན་བྱས་ཤིང༌། ཐ་ན་
རང་གི་གཅེས་པའི་ཚེ་སྲོག་ཀྱང་མི་རིགས་འདིར་རྟོགས་སད་ཀྱི་ཅོང་བརྡ་
རྒྱག་ཕྱིར་ཕངས་མེད་དུ་སྦྱིན། དགེ་འདུན་ཆོས་འཕེལ་དང་དོན་གྲུབ་
རྒྱལ་རྣམ་པ་གཉིས་བྱུང་བས་འུ་ཅག་གི་དུས་རབས་ཉི་ཤུ་པའི་བསམ་བློའི་
ལོ་རྒྱུས་དེ་ཡང་གླེང་རིན་ཡོད་པ་ཞིག་དང་ངོམ་དུ་རི་བ་ཞིག་ཏུ་གྱུར།
ཞོགས་དུང་། ཁོང་གིས་ལྷ་ཆོས་རིག་གནས་ཀྱི་ན་བུན་འཐིབས་པའི་
ཁོར་ཡུག་འདི་ནས་བསམ་གཞིག་གི་མགོ་བོ་མི་ཐེགས་བཞིན་དུ་ཁུར་ཏེ།
སྙིང་སྟོབས་ཆེན་པོས་མི་ཆོས་རིག་གནས་ཀྱི་དུང་མོ་ཆེ་འབུད་འགོ་བརྩམས།
2006ལོར《རྒྱུན་ལྤགས་སྲེག་སྦྱོར • ལོ་རྒྱུས་ཀྱིས་བརྗེད་མི་སྲིད་པའི་ལས་
འགུལ་ཐེངས་ཤིག》དང《ཕྱག་འཚལ་བ་ནི་བྲན་གྱི་རང་གཤིས་ཉིད》ཅེས་
པ་གཉིས་སྤེལ་བ་ཡིས་ཁོང་གི་རིན་ཐང་དང་ཤུགས་རྐྱེན་དེ་ཤེས་ཡོན་ཅན་
གྱི་སྡེ་ལ་ཡང་བསྐྱར་བདེན་དཔང་ཐེངས་ཤིག་བྱས། །
གཞན་ཡང་། འུ་ཅག་ལ2006ལོའི་དཔེ་དེབ་ཆེས་ལེགས་ཤོས་ནི་
– 116 -



དཔེ་ཁང་ཕྱི་ཡི“གསར་བརྗེ”དང་ནང་གི་མནོ་བསམ།
འདིའོ་ཞེས་པ་ཞིག་སྟོན་རྒྱུ་མ་བྱུང་ཡང༌། རྒྱ་ནག་གི་དཔེ་ཀློག་གི་སྡེ་དང་
ཤེས་ཡོན་ཅན་གྱི་སྡེ་ན་དཔེ་དེབ་གསུམ་ནི་ཀུན་གྱི་གླེང་གཞིར་གྱུར་འདུག་
པ་རེད། དཔེ་དེབ་དེ་དག་རང་རེའི་དཔེ་ཀློག་གི་སྡེ་ལ་ཁ་གསབ་འོས་
སྦྱོར་གྱི་ཚུལ་གྱིས་འདིར་འགོད་པ་ལ།
1. 《# #H/tfij{ ] »[ #]YY $ • Er] {24* #
YL. ༼
E ER }E 2006 : 7 ] ER
2. 《 (> /fE $ 》igfn #
# # པརྟg :}BY ++ 2006 = 10 H Ex
3. 《s] [ཚུ@sars. come 》BZ #
+ [E [g EJS
4 Ex?E 2006 = 10 H }
བཅས་སོ། །
2007ལོའི་ཟླ1པའི་ཚེས23—ཟླ2པའི་ཚེས1ཉིན་ལན་གྲུ་རུ།
- 117
ག་



ཚེར་མའི་ལམ་གྱི་ང་རོ།
བསམ་བློའི་འགྲུལ་བཞུད་རིང་མོ།
— ང་རང་ཆེས་ཀློག་པར་སྤྲོ་བའི་དཔེ་དེབ་དག་ལས་ཁག་དང་པོ།
ཉིན་འགའི་སྔོན་ལ《 ཤར་དུང་རི》དུས་དེབ་ཀྱི་རྩོམ་སྒྲིག་པ་ཞིག་དང་
གྲོགས་པོ་སྐོར་ཞིག་གིས་དཔེ་དེབ་ལེགས་ཤོས་སྐོར་ཞིག་འོས་སྦྱོར་ཞུ་བའི་
རེ་བ་ཞུས་པ་དང༌། དུས་མཚུངས་སུ་དཔེ་དེབ་དེ་དག་གང་ནས་ཉོ་ཐུབ་
པའི་སྐོར་ཡང་དྲིས་བྱུང༌། ཁོ་བོས་ནམ་ཡང་དཔེ་དེབ་ནི་གྲོགས་པོ་ཕན་
ཚུན་བར་གྱི་ལེགས་སྐྱེས་ཆེས་བཟང་པོ་ཞིག་ཏུ་རྩི་བཞིན་ཡོད་ལ། ལེགས་
སྐྱེས་སུ་ཕུལ་པའི་དཔེ་དེབ་དེས་ཕ་རོལ་བོར་ཕན་ཞིག་ཨེ་ཐོགས་ཀྱི་རེ་བ་
ཡང་བྱེད་བཞིན་ཡོད། དེར་བརྟེན། ཁོ་བོར་མཚོན་ན་གྲོགས་པོ་ནང་
ཁུལ་དུ་རྒྱུན་པར་ཕན་ཚུན་བར་དཔེ་དེབ་འོས་སྦྱོར་དང་དཔེ་དེབ་ལེགས་
སྐྱེས་སུ་འབུལ་རྒྱུ་ནི་གོམས་སྲོལ་ཞིག་ ཏུ་གྱུར་ཡོད། དཔེ་ཆ་པ་ཞིག་ལ་
མཚོན་ན་དཔེ་ཀློག་གི“ལྟོགས་སྐོམ”བྱུང་བའི་སྐབས་དེར་རང་ཉིད་ཀྱིས་
སྙིང་ནས་རེ་བའི“བསམ་བློའི་རྒྱགས་ཕྱེ”ཞིག་དང་འཕྲད་ཚེ་དེ་ལས་ཡིད་
དགའ་ཞིང་བློ་ཚིམ་པ་ཞིག་མེད་པ་རེད། རྒྱའི་དེང་རབས་ཀྱི་མི་ཚུལ་
མཁས་པ་ཀྲུའུ་ཞུའེ་ཆིན”ལགས་ན་རེ། “ཇི་ལྟ་བུའི་ལྟ་ཀློག་གི་བྱུང་བ་
1) ཀྲུའུ་ཞུའེ་ཆིན། (# #h, 1952 -)ཀྲུང་གོའི་དེང་རབས་ཀྱི་མི་ཚུལ་བསམ་བློ་མཁན་དང་། མཁས་པ།
བརྩམས་ཆོས《ཀུན་སྤྱོད་ཀྱི་རྫོགས་ལྡན་རྒྱལ་ཁབ་ཉམས་ནུབ་ཏུ་གྱུར་ཚུལ》དང《དཔེ་ཁང་ནང་གི་གསར་བརྗེ》སོགས་འདུག
– 118 -



བསམ་བློའི་འགྲུལ་བཞུད་རིང་མོ།
ཡོད་ན་དེ་ལྟ་བུའི་བསམ་བློའི་ལོ་འཁོར་ཡོད་དོ ”ཞེས་པ་བཞིན་ལྟོས་བཅས་
ཀྱིས་དཔེ་དེབ་ཅི་འདྲ་ཞིག་བཀླགས་ན་མི་བུའི་བསམ་བློ་ཡང་དེ་དང་ཆ་
འདྲ་བ་ཞིག་ཆགས་ཐུབ་ཀྱི་ཡོད་པ་རེད། སྤྱིར་ན་འདིར་ ཀློག་ པ་པོ་་་
རྣམས་ལ་གསལ་ཞིང་དག་པའི་སྒོ་ནས་དཔེ་དེབ་ལེགས་ཤོས་འོས་སྦྱོར་ཞུ་
རྒྱུ་ནི་ཁོ་བོ་ལྟ་བུས་ལྕོགས་པ་ཞིག་མ་ཡིན་ནའང༌། རང་གི་དཔེ་ཀློག་གི་
འགྲུལ་བཞུད་རིང་མོའི་ཁྲོད་དུ་རང་ཉིད་ཆེས་ཀློག་པར་སྤྲོ་བའི་དཔེ་དེབ་
ཁ་ཤས་རིམ་པ་བཞིན་དུ་ཟིན་ཐོར་བཀོད་ནས་ཁོང་རྣམ་པར་དཔྱད་གཞི་
ཞིག་གི་ཚུལ་དུ་ཕུལ་ན་མི་ཆོག་པ་མེད་དོ། །
《མེ་དང་འཁྱགས་རོམ》0
དཔེ་དེབ་འདི་ནི་ན་གཞོན་རང་དབང་ཤེས་ཡོན་ཅན་ཡུས་ཅེ་ལགས་
ཀྱི་བསམ་བློའི་ ཐོལ་རྩོམ་དེབ་ཐོག་མ་ཡིན་ཞིང༌། རྒྱ་ནག་གི་ ཤེས་ཡོན་
ཅན་གྱི་སྡེ་དང་བསམ་བློའི་རིག་གནས་སྡེ་ལ་གཡོ་སྐྱོམ་དྲག་པོ་བཟོས་མྱོང་
བའི་དཔེ་དེབ་ཀྱང་རེད། དཔེ་དེབ་འདི་དངོས་སུ་པར་སྐྲུན་འགྲེམ་སྤེལ་
མ་བྱས་པའི་ཡར་སྔོན་ལ“འཐེན་སྒམ་རྩོམ་རིག”ཏུ་འབོད་པའི་རྩོམ་ཡིག་
འདི་རྣམས་ཕྱོགས་བསྒྲིགས་ཀྱིས་སྣུམ་དཔར་གྱི་དེབ་ཆུང་བཞི་རུ་བསྡུས་ཏེ་
ནང་ཁུལ་དུ་བཀྲམ་པ་དང་། སློབ་ཆེན་སོ་སོ་ནས་ལག་བྲིས་ཀྱི་རྣམ་པས་
ག་ས་གང་དུ་ཁྱབ་པས་ན་གཞོན་རྣམས་ཀྱི་ཁྲོད་དུ་མཉམ་འུར་ཆེན་པོ་བྱུང་།
2
《 K
K 》
︽ # #}Fg TBl K }E 1998 E 4 h
– 119 —



ཚེར་མའི་ལམ་གྱི་ང་རོ།
དཔེ་སྐྲུན་མཁན་པོ་ཧོ་ཞུང་ཧྥེ་ལགས་ཀྱི་རྩོལ་བ་ལ་བརྟེན་ནས་དཔེ་དེབ་
འདི《“རྩྭ་ཐང་ཚོ་བའི”གྱི་ལིང་དཔེ་ཚོགས》ཀྱི་ཁྲོད་ནས་ཀློག་པ་པོ་རྣམས་
ཀྱི་སྤྱན་སྔར་བསྟར་ཐུབ་པ་བྱུང་ལ། ཁུ་སིམ་པའི་རྒྱ་ནག་གི་རིག་གནས་
ཀྱི་སྡེ་ལ་སྔར་མེད་པའི་གསོན་ཤུགས་ཀྱི་ཡོ་ལང་ཞིག་རྒྱས་པར་བྱས། །
སྤྱི་ལོ2000ལོའི་དགུན་གཞུང་གི་གྲང་ངར་ཧ་ཅང་ཆེ་བའི་མཚན་མོ་
ཞིག་ལ་ཁོ་བོས་དཔེ་དེབ་འདི་ཐོག་མར་བཀླགས་ཤིང༌། ཀློག་པའི་དུས་
ཀྱི་སྤྲོ་བ་དང་བསམ་གཞིག་གི་ལོངས་སྤྱོད་སོགས་ནི་དུས་ད་ལྟ་ཡང་ཡིད་ཀྱི་
མེ་ལོང་ངོས་ནས་ཡལ་ཐབས་བྲལ། རྩོམ་པ་པོས་དགག་སྒྲུབ་ཀྱི་ལངས་
ཕྱོགས་དང་དོགས་སློང་གི་སྙིང་སྟོབས། བས་མཐའ་པའི་ཚུལ་འཛིན་པ་
བཅས་ཀྱི་རྩ་དོན་ལྷུར་བླངས་ནས་རྩོམ་ལ་འཇུག་པ་དང་། རྣོ་དབལ་ཚ་
བའི་ཡིག་འབྲུ་རེ་རེའི་རྒྱབ་ཏུ་དཔྱོད་ཤེས་དང་རྒྱུ་འབྲས་བློ་མིག་སོགས་
ཀྱིས་ཡོངས་སུ་བརྒྱན་འདུག དེ་བཞིན་དུ་ཆབ་སྲིད་སྒེར་གཅོད་ལ་སྡང་
བའི་ཁོང་ཁྲོ་དང་། རང་དབང་མང་གཙོ་ལ་སྨོན་པའི་འབོད་སྐུལ་སོགས་
ཀྱང་ ཤ་ཐོན་རུས་ཐོན་བྱས་འདུག་པ་རེད། རྩོམ་པ་པོས“ འཇིག་རྟེན་
སྟེང་ཆེས་བཟོད་སྒོམ་བྱེད་མི་རུང་བ་ནི་ཡི་གེའི་གད་སྙིགས་ རེད། དེ་
བས་སྨྱུ་གུ་ལག་ལ་འཛིན་ཐེངས་རེ་རེར་ཁོ་བོའི་སྙིང་རྩ་ཡང་ཡང་འདར་
འོང”ཞེས་བརྗོད་པ་བཞིན། འུ་ཅག་གི་ཡི་གེའི་གད་སྙིགས་ལ་གོམས་
ཤིང་བསམ་བློ་མཁྲེགས་འཛིན་ལ་མོས་པ་དག་གིས་ཀྱང་ཁོའི་བརྩམས་ཆོས་
དེ་དག་ཀློག་ཐེངས་རེར་སྙིང་རྩ་ཡང་ཡང་མི་འདར་བ་ཅི་ལ་སྲིད།
- 120 -



བསམ་བློའི་འགྲུལ་བཞུད་རིང་མོ། །
གྲང་ཤུར་ཤུར་གྱི་མཚན་མོ་རེ་རེ་ནི་དེ་ལྟར་ཚ་བེར་བེར་གྱི་བསམ་
གཞིག་གིས་བསྐྱལ་པས་མཇུག་མཐར་ཁོ་བོའི་ལུས་ལའང་ཚ་དྲོད་ཅིག་ཁད་
ཀྱིས་རྒྱས་བྱུང་ངོ༌། །
《འདམ་གའི་དགག་སྒྲུབ—ལི་ཙེ་ཧོའུ་དང་གླེང་མོལ་བྱེད་པ》
དཔེ་དེབ་འདི་ནི་བརྒྱ་ལོ20པའི་ལོ་རབས་བརྒྱད་ཅུ་པའི་སྨད་དུ་རྒྱ་
ནག་གི “ རྩོམ་སྟེགས་གྱི་ལིང”དུ་འབོད་པའི་སྐུ་ཞབས་ལིའུ་ཞའོ་པོ་ལགས་
ཀྱིས་བརྩམས་པ་དང་། དཔེ་དེབ་འདིས་ཁོང་ཉིད་རྒྱའི་རིག་གནས་ཀྱི་སྡེ་
དང་བསམ་ བློའི་ སྡེ་ནས་ གདན་ ཐོབ་ངེས་ ཅན་ཞིག་ཟིན་པར་རྨང་གཞི་
བཏིང་ཞིང་། དེ་དང་བསྟུན་ནས་ཁོང་གི་མཚན་སྙན་གྲགས་ཀྱང་ཕྱོགས་
ཀུན་ཁྱབ་པར་གྱུར། དེབ་འདིའི་འགོ་བརྗོད་དུ་རྩོམ་པ་པོས“དེབ་འདི་
ནི་ཁོ་བོར་མཚོན་ན་ལི་ཙེ་ཧོའུ ༄༅དང་གླེང་མོལ་བྱེད་པ་ཡིན་ལ། སྲོལ་རྒྱུན་
རིག་གནས་དང་ཀྲུང་གོའི་དེང་རབས་ཀྱི་ཤེས་ཡོན་ཅན་རྣམས་དང་གླེང་
མོལ་བྱེད་པ་ཡང་ཡིན། འདི་ལྟའི་གླེང་མོལ་གྱི་རྣམ་པ་ལ་བརྟེན་ནས་ང་
རང་སྒེར་ཚུགས་ཀྱི་མི་བུ་ཞིག་ ཡིན་ པའི་ གཞི་གྲུབ་རིན་ ཐང་དེ་བདེན་་་
དཔང་བྱེད་པ་ཡིན་ལ། ཀྲུང་གོའི་དེང་རབས་ཀྱི་རིགས་གཞུང་གི་སྡེ་རུ་
དབང་གྲགས་ལ་བརྩི་ མཐོང་བྱེད་པ་དང་། དབང་གྲགས་ལ་དངངས་
] 《E+%By #tyj-g##/#xFiE; 》༼Jul isEt; A EE 8 }| 1988 E 1 Hi
2 ལི་ཙེ་ཧོའུ། ( #Y£/g,1930– ཀྲུང་གོའི་དེང་རབས་ཀྱི་མཚན་ཉིད་རིག་པ་མཁན་དང༌། མཛེས་རིག་མཁན། །
བརྩམས་ཆོས《 ཀྲུང་གོའི་དེང་རབས་ཀྱི་བསམ་བློའི་ལོ་རྒྱུས་རྣམ་པར་བཤད་པ》སོགས་འདུག
– 121 །



ཚེར་མའི་ལམ་གྱི་ང་རོ།
སྐྲག་སྐྱེས་པ། དབང་གྲགས་ཀྱི་རྗེས་སུ་ཆུ་སྣ་གར་ཁྲིད་བྱེད་པའི་དུས་
རབས་དེ་ངེས་པར་དུ་ལོ་རྒྱུས་སུ་འགྱུར་ངེས་པ་དང་ཡིད་འཛིན་དུ་འགྱུར་
ངེས་པ་དེ་བདེན་དཔང་བྱེད་པ་ཡང་ཡིན”ཞེས་བརྗོད་འདུག་ལ། དེབ་
ཀྱི་མགོ་མཇུག་བར་གསུམ་གང་ལ་བལྟས་ཀྱང་རྩོམ་པ་པོས་དངོས་གནས་
སྒེར་ཚུགས་ཀྱི་མི་གཞི་དང་སྒེར་ཚུགས་ཀྱི་བསམ་གཞིག་གི་གོ་ཆ་ཡོངས་སུ་
སྤྲས་ཏེ་ དབང་གྲགས་དང་སྒེར་ གཅོད། བྲན་ གཤིས་དང་མཁྲེགས་་་་་
འཛིན་སོགས་ལ་དགག་སྒྲུབ་མཐིལ་ཕྱིན་པ་མཛད་འདུག
སྐུ་ཞབས་ལིའུ་ཞའོ་པོ་ལགས་ཀྱི་སྐད་ཆ་རེ་རེ་ནི་བསམ་བློའི་གློག་
ཞགས་ཤིག་དང་འདྲ་བར་མི་སེམས་ལ་ཙག་ཤད་རྒྱུག་ཅིང༌། སྙིང་ཁམས་
ཀྱི་འཕར་ལྡིང་དང་བསམ་གཞིག་གི་རླབས་ཕྲེང་དེའང་རྒྱ་མཚོའི་རྦ་རླབས་
ཇི་བཞིན་ཡང་ཡང་སྐྱོམ་པར་བྱེད་པ་རེད། གཞན་ཡང་དེབ་འདིའི་ནང་
དུ་ཤེས་ཡོན་ ཅན་ གྱི “ རུས་ སྙིའི་ནད” （#t ## ## )ལ་དཔྱད་པ་གནད་སྨིན་
བཏང་འདུག་པ་དང༌། “རུས་པ་སྲ་མོ་ཅན” དང“ སྒལ་ཚིགས་ཅན”
ཞིག་ཏུ་འགྱུར་བའི་ཐབས་ལམ་ཉག་གཅིག་ནི་མི་ཉིད་ཀྱི་རྟོགས་སད་དང་
སྒེར་ཚུགས་ཀྱི“བདག”ཡིན་པ་དེ་གསལ་པོར་བསྟན་འདུག་གོ། །
གལ་ཏེ་དེབ་འདི་ལ་གདེང་འཇོག་ཚིག་གཅིག་མ་ཞིག་བྱ་དགོས་ཚེ།
ཁོ་བོས་ཨོ་སི་ཁྲུ་རི་ཡའི་རྩོམ་མཁན་ཁ་ཧྲི་ཁལགས་ཀྱི་སྐད་ཆ་ཞིག་གཡར་
བརྩམས་ཆོས《མཁར་
ཁ་ཧྲི་ཁ། (F. Kafka , EEE,1883-1924)ཨོ་སི་ཁྲུ་རི་ཡའི་བརྩམས་སྒྲུང་མཁན།
རྫོང》སོགས་འདུག
– 122 -



བསམ་བློའི་འགྲུལ་བཞུད་རིང་མོ།
ནས་བརྗོད་འདོད་དེ། “འུ་ཅག་ལ་མཁོ་བའི་དཔེ་དེབ་ནི་ངེས་པར་དུ་
རང་རེའི་སེམས་ཁོང་གི་འཁྱག་དར་དེ་སིལ་བུར་གསིལ་ཐུབ་པའི་རྣོ་སྟ་ལྟ་
བུ་ཞིག་ཡིན་དགོས”ཞེས་པ་དེའོ། ། དེབ་འདི་ནི་དངོས་གནས་འུ་ཅག་གི
“ སེམས་ཁོང་གི་འཁྱག་དར”སིལ་བུར་གསིལ་ཐུབ་པའི“རྣོ་སྟ”ལྟ་བུ་ཞིག་
རེད་ཅེ་ན་ཐལ་མི་ཆེ་བར་སེམས་སོ། །
《རྟུལ་ཕོད་ཅན་གྱི་བསམ་པའི་རྗེས་སུ་འབྲངས་པ》0
“རྟུལ་ཕོད་ཅན་ནི་ང་དང་མཉམ་དུ་ནང་དུ་སྐྱོད། སྡར་མ་དག་ནི་
སྔ་མོའི་དུས་ནས་བྲལ་བར་ཤོག”ཅེས་པའི་ཚིག་དུམ་འདི་ནི་རྩོམ་པ་པོ་ཝང་
ཁའེ་ལིང་ལགས་ཀྱིས་ཁོང་གི་དཔེ་དེབ་ཀྱི་མདུན་ཤོག་སྟེང་བཀོད་འདུག་
ཅིང་ཀློག་པ་པོ་རྣམས་ལ་གནངས་པའི “ ལྡེ་མིག” རེད། དེབ་འདི་མ་
བཀླགས་པའི་ཡར་སྔོན་ལ་མདུན་ཤོག་སྟེང་ནས་གཅིག་ཏུ་གོང་གི་ཚིག་དུམ་
འདི་མཐོང་བ་དང༌། གཉིས་སུ་བརྒྱ་ལོ19པ་དང20པའི་ནང་གི་གསེར་
གྱི་རི་ལྟ་བུའི“རྟུལ་ཕོད་ཅན”སྐོར་ཞིག་གི་སྐུ་པར་ལ་མཇལ་ཐུབ་སྟེ། དེ་
དག་ནི་ཨུ་རུ་སུའི་སོལ་ཟེ་ཉི་ཆེན་དང་ཀོར་ཁི @ ཨེ་རེན་པུར འཇར་མན་
གྱི་པོལི སོགས་རེད། དེར་བརྟེན། ཀློག་པ་པོ་ཞིག་ལ་མཚོན་ན་དེབ་
1) 《 EE Eig J} ifkhy•L 》E3Fll # i[F] རིl i }E 2002 / 9 ] N
2 ཀོར་ཁི།（M. Gorki, #/s#,1868-1936) ཨུ་རུ་སུའི་རྩོམ་མཁན། བརྩམས་ཆོས《 དུས་དང་མི་མཐུན་
པའི་བསམ་བློ》སོགས་འདུག
(3 ཨེ་རེན་པུར། (I. G. Ehrenburg, R: 4,1891-1967) ཨུ་རུ་སུའི་རྩོམ་མཁན། བརྩམས་ཆོས《 མི་བུ་
• ལོ་ཟླ • འཚོ་བ》སོགས་འདུག
1) པོལ། (H. Boli, {s,1917-1985）འཇར་མན་གྱི་རྩོམ་མཁན། བརྩམས་ཆོས《པོལ་གྱི་རྩོམ་དཔྱད 》དང
《 སྒྱུ་རྩལ་གྱི་རང་དབང》སོགས་འདུག 1972ལོར་ནོ་པེལ་རྩོམ་རིག་བྱ་དགའ་ཐོབ།
ཨ- 123 –



ཚེར་མའི་ལམ་གྱི་ང་རོ།
འདི་ཀློག་པའི་སྔོན་འགྲོའི་ཆ་རྐྱེན་དུ་སྙིང་སྟོབས་དང་བློ་སྤོབས་ངེས་ཅན་
ཞིག་མ་ལྡན་ཚེ། དེབ་འདིའི་ཤོག་ལྷེ་དང་པོ་དེ་ཕར་སློག་རྒྱུའང་ཧ་ཅང་
དཀའ་བའི་གནས་སུ་གྱུར་འདུག་པ་རེད།
ཡིན་ནའང་དཔའ་གདེང་ཅན་གྱི་ཀློག་པ་པོ་སྐོར་ཞིག་སྤོབས་པ་ཆེར་
བསྐྱེད་ཀྱིས“རྟུལ་ཕོད་ཅན་གྱི་བསམ་པའི་རྗེས་སུ་འབྲངས”སོང་། དེབ་
འདི་ རུ་ རྩོམ་ པ་ པོའི་ དཔེ་ ཀློག་ གི་ ཟིན་ ཐོ 21བསྡུས་ འདུག་ པ་ དང༌།
བཀླགས་པའི་དཔེ་དེབ་དག་ཀྱང་ཁོས་བརྗོད་པའི “ངེས་པ་དོན་གྱི་དཔེ་
དེབ་ཀྱིས་ མི་དེ “སྐྲག་ ཏུ་ འཇུག་སྲིད” པ་ ཏག་ཏག་རེད། དཔེར་ན།
དབྱིན་ཇིའི་རྩོམ་མཁན་ཨོར་ཝེལ”གྱི《 བྱོལ་སོང་གླིང་ཀ》དང《1984 》
ཀོར་ཁི་ཡི《དུས་དང་མི་མཐུན་པའི་བསམ་བློ》ཧྥ་རན་སིའི་རྩོམ་མཁན་ཁ་
མུའུ @ ཡི《 ངོ་རྒོལ་པ》ཨུ་རུ་སུའི་རྩོམ་མཁན་པ་ན་ཡེ་ཧྲི༄༅ཡི《སྐར་ཚོགས་
རྣམ་པར་བཀྲ་བའི་ལོ་ཟླ》སོལ་ཟེ་ཉི་ཆེན་གྱི《རང་རྣམ》ཨེ་རེན་པུར་གྱི
《 མི་བུ • ལོ་ཟླ • འཚོ་བ》སོགས་ཡིན་པ་རེད། བརྩམས་ཆོས་དེ་དག་
བཀླགས་པ་བརྒྱུད་རྩོམ་པ་པོའི་ནང་སེམས་ནས་ཅི་ཞིག་བཤད་འདོད་ཀྱི་
སྤོབས་ པ་ ཞིག་ མེ་ རི་ ལྟར་ འཕྱུར་ ཞིང་། གསར་བརྗེ་ དང༌ རྒྱལ་ ཁབ།
ཆབ་སྲིད་དང་བསམ་བློ། ཤེས་ཡོན་ཅན་དང་འཐབ་མོ་པ་སོགས་ཀྱི་སྐོར་
༧ ཨོར་ཝེལ། (G. Orwell, g & /jS,1903-1950） དབྱིན་ཇིའི་རྩོམ་མཁན། བརྩམས་ཆོས《 1984 》དང
《བྱོལ་སོང་གླིང་ཀ》སོགས་འདུག
.2, ཁ་མུའུ།(A. Canus, Ju , 1913-1960)ཧྥུ་རན་སིའི་གཞི་གྲུབ་སྨྲ་བའི་བརྩམས་སྒྲུང་མཁན་དང་། ཟློས་
གར་རྩོམ་རིག་མཁན། བརྩམས་ཆོས《ངོ་རྒོལ་པ》དང《 ཕྱི་མི》སོགས་འདུག་ ་
3 པ་ན་ཡེ་ཧཱུྃ། (@ ཆུHIS ,?-?)ཨུ་རུ་སུའི་རྩོམ་མཁན། བརྩམས་ཆོས《སྐར་ཚོགས་རྣམ་པར་བཀྲ་བའི་ལོ་
ཟླ》སོགས་འདུག
- 124 -



བསམ་བློའི་འགྲུལ་བཞུད་རིང་མོ།
ལ་རང་རྐྱ་འཕེར་བའི་ལྟ་ཚུལ་གསོང་པོར་བརྗོད་འདུག
རྟུལ་ཕོད་ཅན་དེ་དག་གི་བསམ་བློ་དང་མི་གཞི། བློ་སྤོབས་དང་རྒྱུ་
འབྲས་བློ་མིག་སོགས་ལ་ཤེས་རྟོགས་ཅུང་ཙམ་བྱུང་བ་ན་འུ་ཅག་གི “ སྔར་
མ”རྣམས་ཀྱི་བྱ་སྤྱོད་དག་རང་བཞིན་ གྱིས་ལྷང་ལ་བུད་འོངས་ པ་ དང་།
གལ་ཏེ་འུ་ཅག་ལའང་ཁོང་རྣམ་པ་ལྟ་བུའི་རྟུལ་ཕོད་ཅན་ཁ་ཤས་བྱུང་ཡོད་
ཚེ་རང་རེའི་ལོ་རྒྱུས་ཀྱི་གླེགས་བམ་དེའང་ད་ལྟའི་འདི་འདྲ་ཞིག་མིན་པ་
ཐག་གིས་ཆོད་དོ། །
2007ལོའི་ཟླ4པའི་ཚེས12ཉིན་ལན་གྲུ་རུ།
– 125 -



ཚེར་མའི་ལམ་གྱི་ང་རོ།
-
-
-
ཁྲོ་གཉེར་དང་འཛུམ་མདངས།
—ལུའུ་ཞུན་དང་ཧུའུ་ཧྲི་སྙིང་སྟོབས་ལས་འཕྲོས་པའི་གཏམ།
ཁོ་ བོའི་བྲིས་རྩོམ《དང་རྟེན་དང་སྐུར་འདེབས—དྲ་ངོས་ཀྱི་དགེ་
འདུན་ཆོས་འཕེལ་དང་དོན་གྲུབ་རྒྱལ་གྱི་སྐོར་གླེང་བ》(གཉིས་པ)@ ཞེས་
པར་འདི་འདྲའི་སྐད་ཆ་ཞིག་ཡོད་དེ། “ མི་རིགས་རང་ལ་དུས་རབས་
དང་སྤྱི་ཚོགས་ལ་འཚམ་པའི་བསམ་བློའི་ཐོན་ཁུངས་དང་རིན་ཐང་ལྟ་ཚུལ་
ཞིག་ངེས་པར་དུ་དགོས་སོང་བ་རེད། ཡང་གཅིག་བཤད་ན་དུས་རབས་
དང་སྤྱི་ཚོགས་ལ་འཚམ་པའི་རིག་གནས་ སྙིང༌ སྟོབས་ཤིག་ངེས་པར་དུ་
དགོས་སོང་བ་རེད། འུ་ཅག་གི་གཙོ་རྒྱུགས་རིག་གནས་ནི་ལྡོག་སྟེ་མི་བུ་
འབུར་འཇོམས་དང་མི་བུའི་རིན་ཐང་ཁྱད་དུ་གསོད་པའི་རིག་གནས་ཤིག་
ཡིན་ཕྱིན། དེང་སང་གི་དུས་རབས་དང་སྤྱི་ཚོགས་ལ་མི་འཚམ་པ་རེད།
དེ་བས་འུ་ཅག་གི་མིག་ལྟོས་ནི་མི་རིགས་གཞན་གྱི་རིག་གནས་སྙིང་སྟོབས་
སྟེང་ལ་མི་ཕྱོགས་ཐུ་མེད་ཡིན་སོང་། དེ་ལ་རྐྱེན་བྱས་ཏེ་མི་རིགས་གཞན་
གྱི་རིག་གནས་སྙིང་སྟོབས་ལ་སློབ་སྦྱོང་དང་ཚུར་ལེན་བྱེད་དགོས་བྱུང་བ་
རེད། རྒྱུའི་ན་གཞོན་རང་དབང་ཤེས་ཡོན་ཅན་ཡུས་ཅེ་ལགས་ཀྱིས་བློ་
འབྱེད་ཀྱི་ཐད་ནས་རྒྱ་མི་རིགས་ཀྱིས་སློབ་སྦྱོང་དང་ཚུར་ལེན་བྱེད་དགོས་
0 《མཚོ་སྔོན་བོད་ཡིག་གསར་འགྱུར》2007ལོའི་ཟླ3པའི་ཚེས30ཉིན་གྱི་པར་ངོས4པར་འཁོད།
– 126 -



ཁྲོ་གཉེར་དང་འཛུམ་མདངས། །
པའི་བསམ་བློའི་ཐོན་ཁུངས་བརྒྱད་བརྩིས་ཡོད་པ་ལས་བཞི་ནི་འུ་ཅག་ལ་
ཡང་ཤིན་ཏུ་ཕན་པར་འདོད་དེ། དེ་དག་ནི། (1)གནའ་རབས་ཀེ་རི་
སེ་དང་རོ་མའི་དཔྱོད་ཤེས་རིང་ལུགས་དང་ཁྲིམས་ལུགས་རིག་པའི་སྲོལ་
རྒྱུན། （2)རིག་རྩལ་བསྐྱར་དར་ཚུན་གྱི་མི་ལུགས་རིང་ལུགས་ཀྱི་བསམ་
བློ། （3) ཨ་རི་གཙོ་བྱས་པའི་ནུབ་ཕྱོགས་དེང་རབས་ཀྱི་རྩ་ཁྲིམས་ཆབ་
སྲིད་ཤེས་རིག (4)ལྔ་བཞིའི་རིག་གནས་གསར་པ་གཙོ་བྱས་པའི་ཀྲུང་
གོའི་དེང་རབས་རིག་གནས་བཅས་སོ། ། ངས་བལྟས་ན་འུ་ཅག་གི་དེང་
རབས་རིག་གནས་ཀྱི་ཁ་ཕྱོགས་ནི་བོད་རང་གི་བཙན་པོའི་སྐབས་ཀྱི་རིག་
གནས་སྙིང་སྟོབས་རྨང་གཞི་བྱས་ཐོག གོང་དུ་བརྗོད་པའི་བསམ་བློའི་
ཐོན་ཁུངས་བཞི་བོ་དེས་ཟུར་བརྒྱན་པ་དང༌། ད་དུང་དེའི་སྟེང་དུ་་་
གནའ་རབས་ཀེ་རི་སེའི་སོ་ཁི་ར་ཐེ་དང༌། རྒྱ་གར་གྱི་སེམས་དཔའ་ཆེན་
པོར་འབོད་པའི་གན་དྷི། ཨུ་རུ་སུའི་སོལ་ཟེ་ཉི་ཆེན། ཡོ་རོབ་ཤར་མའི་
ཧ་ཝེལ་དང་ཝ་ལེ་སའ། མེ་ཆེ་ནེ་ཁི། ཨ་མེ་རི་ཁའི་མར་ཐིན་ལུ་སིར་
ཁེན། ལྷོ་ཨ་ཧྥེ་རི་ཁའི་མན་ཏི་ལ། རྒྱ་ནག་གི་ལིའུ་ཞའོ་པོ་སོགས་སྐྱེས་
ཆེན་དག་གི་བསམ་བློ་དང་སྙིང་སྟོབས་ཀྱིས་ ཁ་ སྐོང་དགོས་པར་འདོད།
འདི་ནི་ཁོ་བོས་འདོད་པའི་བོད་ཀྱི་དེང་རབས་རིག་གནས་དང་རིག་གནས་
གསར་པའི་མ་ལག་གོ” ཞེས་པའོ། ། སྐད་ཆ་འདི་ དག་ནི་སྤྱིར་ན་བམ་་་
བཤད་དང་སྤྱི་བཤད་ཅིག་ཏུ་སོང་ཡོད་ནའང་། རང་ཉིད་ཀྱིས་བོད་ཀྱི་
དེང་རབས་རིག་གནས་གསར་འཛུགས་ཐད་བཏོན་པའི་ལྟ་ཚུལ་རགས་པ་
- 127 --



ཚེར་མའི་ལམ་གྱི་ང་རོ།
ཙམ་ ཞིག་ཡིན་ལ། ལོ་ངོ་འདི་འགའི་རིང་ལ་ཡང་ནས་ཡང་དུ་ཞུ་་་
བརྡར་བྱས་པའི་བསམ་གཞིག་གི་འབྲས་བུ་ཞིག་ཀྱང་ཡིན། །
ཉེ་ཆར། 《མཚོ་སྔོན་བོད་ཡིག་གསར་འགྱུར》གྱི 《རིག་རྩལ་་་
གཞོགས་བཀོད》པར་ངོས་ཀྱི་རྩོམ་སྒྲིག་པ་ཚེ་རིང་བཀྲ་ཤིས་ལགས་ནས་
གླེང་གཞི་འདི་འུ་ཅག་གི་རིག་གནས་པའི་སྡེ་ལ་མཚོན་ན་ཧ་ཅང་གལ་ཆེན་
ཞིག་ ཡིན་པར་མཐོང་སྟེ། དེ་གའི་ཚགས་པར་ སྟེང “ རིག་གནས་ སྙིང་
སྟོབས་གསར་འཛུགས”ཞེས་པའི་གླེང་གཞི་ཞིག་བཀོད་སྒྲིག་བྱས་ཏེ་རྒྱ་
ཆེའི་སྨྱུག་ཐོགས་པ་རྣམས་ལ་བགྲོ་གླེང་གི་སྟེགས་བུ་ཞིག་ཡངས་པོར་བསྐྲུན་
འདུག་པ་རེད། རྩོམ་སྒྲིག་པ་ཞིག་གི་ངོས་ཐད་ནས་ཤེས་རིག་བགྲོ་གླེང་
གི་ཁོར་ཡུག་གཙང་ཡངས་ཤིག་སྐྲུན་པར་འབད་འབད་དུང་དུང་བྱེད་
བཞིན་པ་དེ་ནི་ང་ཚོ་ལ་མཚོན་ན་ཅིས་ཀྱང་རྗེས་སུ་ཡི་རང་བྱེད་དགོས་པའི་
གནས་སུ་འཁུམས། འུ་ཅག་ལ་མ་གཞི་ནས་དཔྱོད་ཤེས་དང་རྒྱུ་འབྲས་ཀྱི་
བློ་མིག་གསལ་བའི་དུས་དེབ་དང་རྩོམ་སྒྲིག་པ་མཛུབ་མོ་ནང་འགུག་གིས་
ག་ཚོད་བགྲང་རྒྱུ་ཡོད་ཨང་།
གོང་གི་བམ་བཤད་དུ་སོང་ཡོད་པའི་བོད་ཀྱི་དེང་རབས་རིག་གནས་
གསར་འཛུགས་ཐད་ཀྱི་རིག་གནས་སྙིང་སྟོབས་དེ་དག་ནི་ཤིན་ཏུ་རྒྱ་ཆེ་ལ་
གཏིང་ཟབ་པ་དང་། ཞིབ་པར་གླེང་དགོས་ཚེ་རིག་གནས་སྙིང་སྟོབས་རེ་
རེ་ཡང་གླེགས་བམ་གང་མང་ཞིག་ཏུ་བསྐྱིལ་དགོས་ཚོད་རེད། དེ་ལྟའི་
འབྲས་བུ་ནི་ཁོ་བོ་གཅིག་པུའི་འཇོན་པ་ཞིག་མ་ཡིན་ལ། ཁོ་བོ་ལྟ་བུའི་
-
-
128 —



ཁྲོ་གཉེར་དང་འཛུམ་མདངས།
སྐྱེས་སྟོབས་ཀྱི་ཤེས་རབ་དང་སྦྱངས་སྟོབས་ཀྱི་ཡོན་ཏན་ཉིས་ཆ་ནས་ཞན་
པ་ཞིག་གིས་ལྕོགས་པ་ཞིག་ནི་དེ་བས་ཀྱང་མ་ཡིན་ནོ། ། དེ་ནི་མི་བུ་གང་
མང་ཞིག་གི་བློ་གྲོས་དང་ཤེས་ཡོན། འབད་བརྩོན་སོགས་ལ་རག་ལས་པ་
ཞིག་རེད། དེ་བས་བདག་ལ་མཚོན་ན་མི་རིགས་གཞན་གྱི་བསམ་བློའི་
ཐོན་ཁུངས་དང་རིག་གནས་སྙིང་སྟོབས་དག་ལས་རང་ཉིད་ཀྱིས་ལྕོགས་
ཚོད་ ཅིག་ གླེང་བར་འདོད་ཅིང་། དེ་ཡང་གཙོ་བོ་ མི་ རིགས་ རང་ གི་་་
གནས་བབ་ལ་རྐང་བཙུགས་ཏེ་སྤྱི་ཚོགས་ལ་འཚམ་ཞིང་བསམ་བློའི་རིན་
ཐང་དང་ལྡན་པ་དག་རང་གི་གོ་བ་ལེན་སྟངས་ལྟར་ཚིག་ཉུང་དོན་འདུས་
ཀྱི་སྒོ་ནས་ངོ་སྤྲོད་རགས་ཙམ་བྱེད་འདོད་དོ། །
“བོད་བཙན་པོའི་ སྐབས་ཀྱི་རིག་ གནས་ སྙིང་ སྟོབས” སྐོར་ ལ་ སྐུ་་
ཞབས་ཉི་གཞོན་ལགས་ཀྱི《 ཐུ་བྷོད་ཀྱི་རིག་གནས་སྙིང་སྟོབས》d དང་ཁོ་
བོའི《《ཕུ་བོས་ནུ་བོར་བཏམས་ཤིང་བསྟན་པའི་མདོ》ལས་བསྟན་པའི་
བོད་བཙན་པོའི་སྐབས་ཀྱི་མི་ཆོས་བསམ་བློའི་སྐོར་ལ་དཔྱད་པ》 སོགས་
སུ་ཅུང་ཙམ་སྤྲོས་ཡོད་པས་ཀློག་པོ་རྣམས་ཀྱིས་དེ་གར་གཟིགས་པས་འཐུས་
ལ། འདིར་གླེང་བར་བྱ་བ་ནི“ལྔ་བཞི”ལས་འགུལ་སྐབས་ཀྱི་རིག་གནས་
གསར་པའི་དར་ཆ་ལྟ་བུའི་སྐྱེས་ཆེན་གཉིས་ཏེ་ལུའུ་ཞུན (1881 - 1936)
1) ཉི་གཞོན་གྱི《 རིག་གནས་སྙིང་སྟོབས》ཡུན་ནན་མི་རིགས་དཔེ་སྐྲུན་ཁང་། 2005ལོའི་ཟླ་དང་པོའི་པར། ཤོག་
ངོས1 64པར་གསལ། །
2 མེ་ལྕེའི《ཁུ་སིམ་ཁད་ཀྱིས་དཀྲོག》ཀན་སུའུ་མི་རིགས་དཔེ་སྐྲུན་ཁང༌། 2005ལོའི་ཟླ12པའི་པར། ཤོག་ངོས
149པར་གསལ། །
– 129



ཚེར་མའི་ལམ་གྱི་ང་རོ།
དང་ཧུའུ་ཧྲི (1891 --1962)གཉིས་ཡིན་ཅིང༌། ཁོང་རྣམ་པ་གཉིས་ནི་རྒྱ་
ནག་གི་རིག་གནས་ཀྱི་སྡེ་དང་བསམ་བློའི་སྡེ་ལ་མཚོན་ན་ཤུགས་རྐྱེན་ཆེས་
ཆེ་ཞིང་མཚན་སྙན་ཆེས་ཆེར་འབར་བ་གཉིས་ཡིན་པས་མི་ཚད། ད་དུང་
བསམ་བློའི་ཐོན་ཁུངས་གཏོས་ཆེ་བ་གཉིས་ ཀྱང་ཡིན་པ་རེད། ཁོང་་་
གཉིས་ཀྱི་སྐུ་པར་གང་མང་ཞིག་ལ་བལྟས་ན་ལུའུ་ཞུན་ལགས་ནི་ཁྲོ་གཉེར་
གྱི་ཉམས་ཀྱིས་བསྡད་འདུག་ལ། ཧུའུ་ཧྲི་ལགས་ནི་འཛུམ་མདངས་ཀྱི་
ཉམས་ཀྱིས་བསྡད་འདུག་པ་རེད། སྐུ་པར་སྟེང་མངོན་པའི “ཁྲོ་གཉེར”
དང “ འཛུམ་མདངས” གཉིས་ཀྱིས་ཁོང་གཉིས་ཀྱི་གཤིས་ཀ་དང་ལངས་
ཕྱོགས་ སོགས་མཚོན་འདུག་པ་དང༌། ཐ་ན་ སོ་ སོའི་ སྙིང་ སྟོབས་ཤིག་་
མཚོན་འདུག་ཅེས་ཀྱང་བརྗོད་ཆོག དེང་སང་རྒྱའི་རིག་གནས་ཀྱི་སྡེ་
ནའང “ལུའུ་ཞུན་སྙིང་སྟོབས”དང“ཧུའུ་ཧྲི་སྙིང་སྟོབས”ཞེས་ཤེས་ཡོན་
ཅན་མང་པོ་ཞིག་གིས་དེ་ལ་ཞིབ་འཇུག་བྱེད་པ་དང༌། སྙིང་སྟོབས་དེ་
རྒྱུན་འཛིན་དང་དར་སྤེལ་གྱི་ཕྱོགས་ལ་ཡང་ལས་དོན་གང་མང་བསྒྲུབས་
དང་སྒྲུབ་མུས་སུ་མཆིས། ཡང་ན་ལུའུ་ཞུན་གྱི་ལམ་བུ་དང་ཧུའུ་ཧྲིའི་
ལམ་བུ་ཞེས་ཀྲུང་གོའི་ཤེས་ཡོན་ཅན་གྱི་ལམ་བུ་རིགས་མི་འདྲ་བ་གཉིས་སུ་
བརྩིས་ཏེ་སོ་སོའི་རིན་ཐང་འཁྱེར་སོ་ལྟར། ལ་ལ་ལུའུ་ཞུན་གྱི་ལམ་བུའི་
སྟེང་གོམ་པ་སྤོ་བཞིན་ཡོད་ལ། ལ་ལ་ཧུའུ་ཧྲིའི་ལམ་བུའི་སྟེང་གོམ་ཁ་
སྒྱུར་གྱིན་ཡོད་པ་རེད། སྔ་མ་ནི་དཔེར་ན་ལིན་ཞན་ཀྲི་དང་ཆན་ལི་ཆུན་
ཁ 130 -



ཁྲོ་གཉེར་དང་འཛུམ་མདངས།
སོགས་ལྟ་བུ་དང༌། ཕྱི་མ་ནི་དཔེར་ན་སྐུ་ཚེ་སྨད་ཀྱི་ལི་ཧྲེན་ཀྲི་དང་ཞེ་
ཡུང ༧ སོགས་ལྟ་བུའོ། །ཡང་ཤེས་ཡོན་ཅན་ཁ་ཤས་ཀྱིས“ཏག་ཏག་ལོ་ངོ་
བརྒྱ་འགོར་སོང་ནའང་ཀྲུང་གོའི་གནད་དོན་ནི་སྔར་བཞིན་སྔོན་གྱི་གནད་
དོན་དེ་ག་རང་རེད་ལ། སྔོན་ཆད་ཧུའུ་ཧྲི་དང་ལུའུ་ཞུན་གཉིས་མགོ་
འཐོམ་མྱོང་བའི་གནད་དོན་དག་གིས་ད་ལྟ་ང་ཚོ་ཡང་སྔར་བཞིན་མགོ་
འཐོམ་དུ་བཅུག་ཡོད། འདི་ནི་ཀྲུང་ཧྭ་མི་རིགས་ཀྱི་སྐྱོ་གར་ཞིག་་་་་་
གོ ”ཞེས་ ཀྱང་བརྗོད་མྱོང་། ཞིབ་ ཏུ་བསམ་ན་དོན་ གྱིས་ གནད་དོན
(རང་དབང་དང་མང་གཙོ། ཚན་རིག་སོགས)འདི་དག་ནི་འུ་ཅག་གི་གནད་
དོན་ཞིག་ཀྱང་ཅི་ལ་མིན། གནད་དོན་དེ་དག་ལ་གདོང་གཏོད་ཕྱིར་ང་
ཚོས་ཀྱང་ལུའུ་ཞུན་གྱིས་མཚོན་པའི “དགག་སྒྲུབ་སྙིང་སྟོབས”སོགས་དང་
ཧུའུ་ཧྲི་ཡིས་མཚོན་པའི“དཀྱེལ་ཡངས་སྙིང་སྟོབས”སོགས་ཚུར་ལེན་དང་
ཐ་ན་དེར་སློབ་སྦྱོང་ཡང་བྱེད་དགོས་འདུག གཤམ་དུ“ལུའུ་ཞུན་སྙིང་
སྟོབས”དང“ཧུའུ་ཧྲི་སྙིང་སྟོབས”གཉིས་ལས་འུ་ཅག་ལ་སྨན་པའི་གསོས་
སུ་འགྱུར་བ་སྐོར་ཞིག་དཔེ་མཚོན་དུ་དྲངས་ཏེ་བརྗོད་ན།
དགག་སྒྲུབ་དང་དཀྱེལ་ཡངས།
@ ལི་ཧྲེན་ཀྲི། (*#2,1923= 2003）ཀྲུང་གོའི་དེང་རབས་ཀྱི་མཁས་པ་དང༌། བསམ་བློ་མཁན། བརྩམས་
ཆོས《 ལི་ཧྲེན་ཀྲིའི་གསུང་རྩོམ་ཕྱོགས་བསྒྲིགས》སོགས་འདུག
2) ཞེ་ཡུང༌། （ig4 }, 1961)ཀྲུང་གོའི་དེང་རབས་ཀྱི་མཁས་པ། བརྩམས་ཆོས《 འདས་པའི་ལོ་ཟླ—ཀྲུང་གོའི་
རང་དབང་རིང་ལུགས་ཤེས་ཡོན་ཅན་གྱི་ལས་དབང》སོགས་འདུག
3 ནུE:《 #g JE #》# i & # 《 Eng jcgg.iru 》+g TKE & }E 2003 = 12 ] * P.
360
– 131 -



ཚེར་མའི་ལམ་གྱི་ང་རོ།
-
-
--
-
“མི་རིགས་ཀྱི་སྒལ་ཚིགས”དང“རུས་པ་མཁྲེགས་པོ”རུ་འབོད་པའི་
ལུའུ་ཞུན་ལགས་ཀྱིས་སྐུ་ཚེ་གང་བོར་སྒེར་གཅོད་ རིང་ལུགས་དང་བླུན་
རྨོངས་ རིང་ལུགས་ ལ་ མཐའ་ གཅིག་ ཏུ་ དགག་ སྒྲུབ་ ཚ་ ནན་ བྱས་ ཤིང་།
སྲིད་དབང་ལ་འཕྲད་ན་རུང་བསྟུན་མི་བྱེད་པ་དང་རྩོད་ཟླ་ལ་འཕྲད་ན
“གཅིག་ཀྱང་གུ་ཡངས་སུ་མི་གཏོང”བ་ནི་ཁོང་གི་གཤིས་སུ་གྲུབ་འདུག་པ་
རེད། 1933ལོར་འཇར་པན་གྱི་ གྲོགས་པོ་ཞིག་ལ་བསྐུར་པའི་འཕྲིན་
ཡིག་ཅིག་ཏུ་ཁོང་གིས་འདི་སྐད་དུ། “ཉེ་ཆར་ཀྲུང་གོའི་རྣམ་པ་ཅན་གྱི་
ཧྥ་ཤི་སིz; FF 0F)དར་འགོ་ཚུགས་སོང་། གྲོགས་པོའི་ཁྲོད་དུ་མི་གཅིག་
བོར་སོང་ལ་མི་གཅིག་ལྐོག་གསོད་བྱས་སོང་། ད་དུང་མི་མང་པོ་ཞིག་
ལྐོག་གསོད་བྱེད་པའི་ཉེན་ཁ་ཤིན་ཏུ་ཆེ། ཇི་ལྟར་བཤད་ཀྱང་རུང་ང་ནི་
ད་རུང་གསོན་པོར་གནས་ཡོད། ང་རང་ད་དུང་གསོན་པོར་གནས་ཐུབ་
པ་ཡིན་ན་ངས་ནི་སྨྱུ་གུ་ལག་ཏུ་འཆང་སྟེ་ཁོ་ཚོའི་དཀྲུམ་མདའ་ལ་ཡ་ལན་
སྤྲོད་ངེས་ཡིན”1ཞེས་བརྗོད། ཚིག་དུམ་ཐུང་ཐུང་འདི་ལས་ཀྱང་ང་ཚོས་
ཁོང་གི་དགག་སྒྲུབ་སྙིང་སྟོབས་ཀྱི་ཟུར་ཙམ་ཞིག་མཐོང་ཐུབ་པ་ཡིན་ནོ། །
“ ཀྲུང་གོའི་རིག་རྩལ་བསྐྱར་དར་གྱི་ཕ་ཡབ”དང“ ཀྲུང་གོའི་རང་
དབང་རིང་ལུགས་ཀྱི་འཐུས་ཚབ་མི་སྣ”རུ་འབོད་པའི་ཧུའུ་ཧྲི་ལགས་ཀྱིས
“ལྔ་བཞི” ལས་འགུལ་གྱི་ སྐབས་ སུ་བློ་འབྱེད་བསམ་བློའི་ལས་སུ་ཞུགས་
(2
157
JiE [# :《
gj Jཚོགཽ ཁ- g+|#> * BY 5 》z #
e R}t 2007 #3 Y P.
– 132 =



ཁྲོ་གཉེར་དང་འཛུམ་མདངས།
ནས་དགག་སྒྲུབ་ཀྱི་ལྗགས་རྩོམ་མང་དུ་སྤེལ་ཅིང་། རིམ་གྱིས་རང་དབང་
རིང་ལུགས( (1 thn t s) ཀྱི་ལམ་བུར་ཞུགས་ཏེ་སྲིད་ དོན་ཕྱོགས་ ལ་ཧུར་་་་
བརྩོན་བྱས། རང་དབང་རིང་ལུགས་ནི་ཧུའུ་ཧྲི་ལགས་ཀྱི་མི་ཚེ་གང་བོའི་
ཧུར་བརྩོན་གྱི་དམིགས་འབེན་ཡིན་པ་དང༌། རང་དབང་རིང་ལུགས་པ་
ཞིག་ཡིན་མིན་གྱི་ཚད་འཇལ་བྱེད་གཅིག་ནི་མི་དེས་དཀྱེལ་ཡངས་དང་སྒམ་
དཀྱེལ་ལ་བཟུང་བའི་རྣམ་འགྱུར་ག་འདྲ་ཡིན་པ་དེ་རེད”ཅེས་པ་བཞིན་དུ།
དཀྱེལ་ཡངས་དང་སྒམ་དཀྱེལ་ནི་ཧུའུ་ཧྲི་ལགས་ཀྱི་བསམ་བློའི་སྲོག་ཤིང་ལྟ་
བུར་གྱུར་འདུག་པ་རེད། དེ་བས་ཁོང་གིས“ སྒམ་དཀྱེལ་ནི་རང་དབང་
ལས་ཀྱང་ད་དུང་ལྷག་པར་གཙོ་ཆེའོ”ཞེས་ཡང་ནས་ཡང་དུ་བརྗོད་མྱོང་བ་
རེད། ཁོང་གིས་དེ་ལྟར་སྨྲ་བའི་རྒྱུ་མཚན་ནི། “ང་ཚོས་ཀྱང་འདི་ལྟར་
བཤད་ཆོག་སྟེ། སྒམ་དཀྱེལ་ནི་རང་དབང་གི་རྩ་བའོ། ། སྤྱི་ཚོགས་སྟེང་
སྒམ་དཀྱེལ་མེད་ཚེ་རང་དབང་ཡང་ཡོད་མི་སྲིད། གནའ་དེང་ཀྲུང་ཕྱི་
གང་ཞིག་ལ་མཚོན་ནའང་འདི་ལྟར་ཡིན་ཏེ། སྒམ་དཀྱེལ་མེད་པ་ཡིན་ན་
རང་དབང་ཡོད་མི་སྲིད་དོ། ། མི་རྣམས་ཀྱིས་ནམ་ཡང་ཁོ་ཚོའི་དྲན་ཚུལ་
འཁྲུལ་མེད་ཡིན་པ་དང་། ཁོ་ཚོའི་བསམ་བློ་ཡང་དག་ཡིན་པ། ཁོ་ཚོའི་
དད་པའང་ཡང་དག་ཡིན་པར་ཡིད་ཆེས་བྱེད་ཀྱི་ཡོད་པ་རེད། འདི་ནི་
སྒམ་དཀྱེལ་མ་ཡིན་པ་ཡོད་ཚད་ཀྱི་རྩ་བའི་འབྱུང་ཁུངས་རེད། གལ་ཏེ་
(2) EE it : 《iE ] t11 t: （“ EJ] [ {1 :: ”》《-
:}{)
- [lf Z #j {j ༣༤ F11 j}}} .… ---- j] iii j { if༦ 》
（E
ཡ། 133 ཡག་



ཚེར་མའི་ལམ་གྱི་ང་རོ།
སྤྱི་ ཚོགས་ སྟེང་གི་དབང་གྲགས་ལྡན་ པའི་མི་ཚང་མས་ ཁོ་ཚོའི་དད་ པ་་་
འཁྲུལ་མེད་ཡིན་པ་དང་ཁོ་ཚོའི་བསམ་བློ་འཁྲུལ་མེད་ཡིན་པར་འདོད་ཚེ།
ཁོ་ཚོས་ མི་ གཞན་ ལ་ དད་ མོས་ རང་དབང་དང༌ བསམ་བློ་ རང་དབང་།
སྨྲ་བརྗོད་རང་དབང༌། དཔེ་སྐྲུན་རང་དབང་བཅས་ཡེ་ནས་སྟེར་མི་སྲིད་
དོ”0ཞེས་བརྗོད། དེར་བརྟེན། ཧུའུ་ཧྲི་ལགས་ནི་དུས་རབས20པའི་
ཀྲུང་གོའི་ཤེས་ཡོན་ཅན་གྱི་ཁྲོད་ནས་དཀྱེལ་ཡངས་སྨྲ་བ་འཁྲུལ་མེད་ཅིག་
ཡིན་པ་རེད།
བསམ་བློ་གསར་བརྗེ་དང་ཆབ་སྲིད་ལེགས་བཅོས།
ལུའུ་ཞུན་ལགས་ཀྱིས་སྤྱི་ཚོགས་ཤིག་འཕེལ་རྒྱས་དང་ཤེས་རིག་དར་
བའི་ལམ་དུ་སྐྱོད་དགོས་ཚེ“བསམ་བློ་གསར་བརྗེ”དང“རྒྱལ་དམངས་ཀྱི་
གཤིས་ཀར་བཅོས་སྒྱུར”བྱེད་དགོས་པར་འདོད་ལ། ཧུའུ་ཧྲི་ལགས་ཀྱིས་
དེ་དང་མི་མཚུངས་པར“ཆབ་སྲིད་ལེགས་བཅོས”བྱེད་རྒྱུ་ནི་གཙོ་བོ་ཡིན་
པར་འདོད། “ལྔ་བཞི”ལས་འགུལ་ལ་མཚན་གསོལ་སྟངས་ཀྱི་ཐོག་ནས་
ཀྱང་ཁོང་གཉིས་ཀྱི་ཁྱད་པར་དེ་ཟུར་ཙམ་མཐོང་ཐུབ་སྟེ། ཧུའུ་ཧྲི་ལགས་
ནི“ལྔ་བཞི”ཟེར་བ་ལས“རིག་རྩལ་བསྐྱར་དར”ཟེར་བར་མོས་པ་དང་།
ལུའུ་ཞུན་ལགས་ཀྱིས“ལྔ་བཞི”ལ“བསམ་བློ་གསར་བརྗེ”ཞེས་འབོད་པར་
)
#ig:《*#
# 》《*# གྱི #
- $B# # #*》སྐོEE &+t 2006 = 3 B K P.
251
134



ཁྲོ་གཉེར་དང་འཛུམ་མདངས།
སྤྲོ་བ་རེད།
“ རྒྱལ་ དམངས་ཀྱི་གཤིས་ ཀར་བཅོས་སྒྱུར”བྱེད་ པ་དང “ རྒྱལ་་་་
དམངས་ཀྱི་གཤིས་ཀར་དགག་སྒྲུབ”བྱེད་རྒྱུ་ནི་ལུའུ་ཞུན་ལགས་ཀྱི་འགན་
འཁྲི་གཙོ་བོ་ ཡིན་ པ་དང་། དེ་ནི་ཁོང་གི་མཐར་ཐུག་ གི་བསམ་བློའི་
འབབ་སའང་ཡིན་པ་རེད། དེ་བས《 ཨ གཏམ་རྒྱུད》དང《 སྨྱོན་པའི་
ཟིན་ ཐོ》སོགས་ ཀྱིས་མཚོན་པའི་བརྩམས་སྒྲུང་དང་འབོལ་ རྩོམ་ སོགས་་
ལྗགས་རྩོམ་མང་དུ་སྤེལ་བ་རེད། སྤྱི་གཞུང་བྱ་གཞག(s 1: Jf # )ལ་དོ་
ཁུར་དང་དངོས་ཡོད་ཆབ་སྲིད་ལེགས་བཅོས་ཀྱིས་རང་དབང་རིང་ལུགས་
ཀྱི་ལམ་བུར་འཇུག་རྒྱུ་ནི་ཧུའུ་ཧྲི་ལགས་ཀྱི་འགན་འཁྲི་གཙོ་བོ་ཉིད་ཡིན་
ཅིང༌། ཁོང་གི་སྐུ་ཚེ་གང་བོའི་ཧུར་བརྩོན་གྱི་ཁ་ཕྱོགས་ཀྱང་ཡིན་པ་རེད།
དེ་ བས《རང་དབང་རིང་ལུགས》དང《 འགྲོ་བ་མིའི་ཐོབ་ཐང་གླེང་བའི་
བསྡུས་རྩོམ་གྱི་གླེང་གཞི》སོགས་ཀྱིས་མཚོན་པའི་སྲིད་དོན་དཔྱད་བརྗོད་
སོགས་ལྗགས་རྩོམ་མང་དུ་སྤེལ་བ་རེད། དེ་ནི་དུས་ རབས 20པའི་ལོ་
རབས20པའི་ནང་དུ་ཁོང་གིས་གཙོ་གཉེར་བྱས་པའི་དུས་དེབ《བརྩོན་པ》
ནས《 ཟླ་གསར》དང་། ལོ་ རབས30པའི་ནང་གི《 སྒེར་ཚུགས་དཔྱད་
བརྗོད》ནས་ལོ་རབས40པའི་སྨད་ཀྱི《 རང་དབང་ཀྲུང་གོ》བཅས་ལ་ཕྱི་
མིག་ཅིག་བལྟས་ཚེ་ཁོང་གི་ཞབས་རྗེས་རེ་རེ་ནི་ཆབ་སྲིད་ལེགས་བཅོས་
དང་རང་དབང་རིང་ལུགས་ཀྱི་ཞབས་རྗེས་རེ་རེ་ཡིན་པ་གསལ་པོར་མཐོང་
ཐུབ་བོ། །
- 135 -



ཚེར་མའི་ལམ་གྱི་ང་རོ།
བསམ་བློ་གསར་བརྗེ་དང་ཆབ་སྲིད་ལེགས་བཅོས་གཉིས་ཀྱི་ཐད་
ནས། “ལུའུ་ཞུན་གྱི་གཏན་ཚིགས་ནི་རྒྱལ་དམངས་ལེགས་པོ་ཞིག་མེད་
པ་ཡིན་ན་སྲིད་ གཞུང་ལེགས་པོ་ཞིག་ཀྱང་ཡོད་མི་ སྲིད་ པས། རྒྱལ་
དམངས་གནད་དོན་ཐག་གཅོད་བྱ་མ་ཐུབ་ཚེ་དམངས་སྐྱོང(E )གནད་
དོན་གླེང་ཐབས་བྲལ་ཞེས་པ་དེ་རེད་ལ། ཧུའུ་ ཧྲི་ཡིས་དེ་ལས་ལྡོག་སྟེ་
གནད་དོན་ནི་རྒྱལ་དམངས་ཀྱི་ཕྱོགས་ན་མེད་པར་སྲིད་གཞུང་གི་ཕྱོགས་ན་
ཡོད་དེ། གལ་ཏེ་རྒྱལ་དམངས་ལ་གནད་དོན་ཡོད་པའི་དབང་དུ་བཏང་
ཡང་དམངས་སྐྱོང་ནི་སྤེལ་ཆོག་ཆོག་ཡིན་པ་རེད། དེ་ནི་དམངས་སྐྱོང་ལ་
མ་ གཞི་ནས་ སྤྱི་དམངས་ལེགས་པོ་ཞིག་བཟོ་བའི་བྱེད་ནུས་ལྡན་པས་་་་
སོ”ཞེས་པའོ། །
འབོལ་རྩོམ་དང་སྐབས་དོན་དཔྱད་བརྗོད།
གོང་དུ་བསྟན་པ་ལྟར་ལུའུ་ཞུན་ལགས་ནི“བསམ་བློ་གསར་བརྗེ”ལ་
སྤྲོ་བ་དང་ཧུའུ་ཧྲི་ལགས་ནི “ ཆབ་སྲིད་ལེགས་བཅོས”ལ་ཕྱོགས་ པ་རེད།
“བསམ་བློ་གསར་བརྗེ”ཡིན་ནའང་འདྲ། “ ཆབ་སྲིད་ལེགས་ བཅོས”
ཡིན་ནའང་འདྲ། ལས་དེ་གཉིས་ལ་འཇུག་པར་རང་རང་ལ་ཐུན་མོང་མ་
ཡིན་པའི “མཚོན་ཆ”རེ་ཡོད་པ་རེད། དེ་བས་ལུའུ་ཞུན་ལགས་ཀྱིས་རང་
ས
(2 $ %E:《 iE+ Pf 》 #9 F Y
= 4 9 EXP. 79
T; t #《
:
》(Y 2 ##) ལZq JEE
%
$ >t 2005
136 —



ཁྲོ་གཉེར་དང་འཛུམ་མདངས།
O
ur
གི“ མཚོན་ཆ”ནི“ འབོལ་རྩོམ”ལ་བྱས་ཏེ་མི་ལོ་སྟོང་ཕྲག་དུ་མའི་རིང་གི་
སྲོལ་རྒྱུན་གྱི་བག་ཆགས་རྙིང་པ་དང“མྱི་ཟ་བའི”རིག་གནས། ཨ༽ཡི་ཐ་
མལ་བའི་གཤིས་ཀ་སོགས་ལ་དགག་སྒྲུབ་ཚ་ནན་མཛད་པ་དང་། ཧུའུ་
ཧྲི་ལགས་ཀྱིས་རང་གི“མཚོན་ཆ”ནི“སྐབས་དོན་དཔྱད་བརྗོད”ལ་བྱས་ཏེ་
སྒེར་གཅོད་རིང་ལུགས་ཀྱི་ནག་ཉེས་དང་ཁྲིམས་མེད་ལུགས་མེད་ཀྱི་བྱ་སྤྱོད།
རང་དབང་མང་གཙོའི་རིན་ཐང་སོགས་རྒྱུ་མ་ཕུ་འདེད་ཀྱིས་བརྗོད་པ་རེད།
“ འབོལ་ རྩོམ” གྱིས་ དགག་ སྒྲུབ་ དང༌ སུན་ འབྱིན། ཐེར་ འདོན།
“ གཤག་བཅོས”སོགས་ལྷུར་ལེན་པ་དང་། “སྐབས་དོན་དཔྱད་བརྗོད”
ནི་དགག་སྒྲུབ་སོགས“འབོལ་རྩོམ”ལ་མངའ་བའི་ཁྱད་ཆོས་དག་གཞིར་
བཟུང་བའི་རྨང་གཞིའི་སྟེང་སྤྱི་གཞུང་བྱ་གཞག་དང་སྐབས་དོན་ཆབ་སྲིད་
ཀྱི་ཕྱོགས་ལ་གཞོལ་ཆེ་བ་ཞིག་རེད། “འབོལ་རྩོམ”ནི“ཁྲོ་ ཉམས”དེ་
དཀར་གཙང་གི་ཤོག་བུའི་ངོས་སུ་ཡི་གེའི་གཟུགས་སུ་མངོན་པ་ཡིན་ན།
“སྐབས་དོན་དཔྱད་བརྗོད”ཀྱིས“འཛུམ་དམུལ”དང་བཅས་དབང་སྒྱུར་
སྲིད་གཞུང་ལ“འགྲམ་ལྕག”ཚ་ཐག་ཆོད་པ་ཞིག་གཞུ་བ་རེད།
ཡང་དཔེའི་ངོས་ནས་བརྗོད་ན། “འབོལ་རྩོམ”ནི“ གློ་གྲི”ངར་མ་
ཞིག་དང་འདྲ་ལ། “སྐབས་དོན་དཔྱད་བརྗོད”ནི“ གློ་གྲི”ངར་མའི་སྟེང
“དཀར་པོ་ཆིག་ཐུབ”ཅིག་བསྣན་པ་དང་ཡང་འདྲའོ། ། སྔ་མས་ཕ་རོལ་པོ་
ལ “གཤག་བཅོས”དང“འཛེར”ཅི་ཐུབ་བྱེད་ལ། ཕྱི་མས་ཕ་རོལ་པོ་ལ་
“གཤག་བཅོས”བྱེད་པའི་དུས་མཚུངས་སུ“ སྨན་མཆོག”ཀྱང་གནང་བ་
— 137



ཚེར་མའི་ལམ་གྱི་ང་རོ།
རེད། །
དེང་གི་རྒྱ་ནག་གི་ཤེས་ཡོན་ཅན་གྱི་སྡེ་རུ“ འབོལ་རྩོམ”ལ་འཇུག་
པའི་ལུའུ་ཞུན་དང“ སྐབས་དོན་དཔྱད་བརྗོད” ལ་འཇུག་པའི་ཧུའུ་ ཧྲི་་
གཉིས་ནི་སོ་སོའི་རིན་ཐང་ལྟ་ཚུལ་གྱི་མཚོན་དོན་ཞིག་ཏུ་གྱུར་འདུག་སྟེ།
དེ་ལ་ཁོ་ཚོས“ “འབོལ་རྩོམ” ནི་ལུའུ་ཞུན་རེད་ལ་ཧུའུ་ཧྲི་ནི “སྐབས་དོན་
དཔྱད་བརྗོད༔ དོ”ཞེས་ཐལ་བ་རེད། །
ཤེས་ཡོན་ཅན་གྱི་ལམ་བུ་གཉིས།
ལུའུ་ཞུན་བསྐྱོད་པའི་ལམ་བུ་ནི་བློ་འབྱེད་བསམ་བློའི་ལམ་བུ་ཡིན་པ་
དང༌། ཧུའུ་ཧྲི་བསྐྱོད་པའི་ལམ་བུ་ནི་རང་དབང་རིང་ལུགས་ཀྱི་ལམ་བུ་
ཡིན་པ་རེད། ཡང་ན་ལུའུ་ཞུན་བསྐྱོད་པའི་ལམ་བུ་ནི“རྒྱལ་དམངས་ཀྱི་
གཤིས་ཀར་བཅོས་སྒྱུར”བྱེད་པའི་ལམ་བུ་རེད་ལ། ཧུའུ་ཧྲི་བསྐྱོད་པའི་
ལམ་བུ་ནི “ དངོས་ཡོད་ཆབ་སྲིད་ལེགས་བཅོས” བྱེད་པའི་ལམ་བུ་རེད།
དེ་ལྟ་བུའི་ལམ་བུ་རིགས་མི་འདྲ་བ་གཉིས་བྱུང་དོན་ཡང་ཁོང་གཉིས་ཀྱི་
བསམ་བློའི་རྒྱབ་ལྗོངས་དང་ཕྱི་འགྲིམ་སློབ་གཉེར་གྱི་རྒྱབ་ལྗོངས་བཅས་ལ་
རག་ལས་འདུག་སྟེ། ལུའུ་ཞུན་གྱིས་ཤར་ཕྱོགས་ཡུལ་གྱི་འཇར་པན་ནས་
འཇར་མན་གྱི་ནིས་ཆ0རིང་ལུགས་དང་སྲིད་གཞུང་མེད་པའི་རིང་ལུགས
བརྩམས་
0 ནིས་ཆ། (F. w. Nietzsche, E,1844-1900) འཇར་མན་གྱི་མཚན་ཉིད་རིག་པ་མཁན།
ཆོས《 ཀུན་སྤྱོད་ཀྱི་མ་ལག་རྣམ་པར་བཤད་པ》སོགས་འདུག
ཡ= 138 —



ཁྲོ་གཉེར་དང་འཛུམ་མདངས།
(EREFg# 2)སྐོར་གྱི“ནུ་ཞོ”ནུས་པ་དང་། ཧུའུ་ཧྲི་ཡིས་ནུབ་ཕྱོགས་ཡུལ་
གྱི་ཨ་མེ་རི་ཁ་ནས་དབྱིན་ཇི་དང་ཨ་རིའི་རང་དབང་རིང་ལུགས(: * a ch
Ex)སྐོར་གྱི“ནུ་ཞོ”ནུས་པས་རེད། དེར་བརྟེན། ཧུའུ་ཧྲི་ལགས་ཀྱིས་
ནམ་ཡང་དབྱིན་ཇི་དང་ཨ་མེ་རི་ཁའི་ལེགས་བཅོས་རང་བཞིན་ལྡན་པའི་
རང་དབང་རིང་ལུགས་ཀྱིས་ཀྲུང་གོ་འདི་སྐྱོབ་པར་འདོད་པ་དང་། ལུའུ་
ཞུན་ལགས་ཀྱི་ཀྲུང་གོའི་གནད་དོན་ཐག་གཅོད་པའི་ཐབས་ལམ་དེ་ནི་གཙོ་
བོ་སུའུ་ལེན་དང་ཨུ་རུ་སུའི་རྣམ་པ་ཅན་གྱི་འབྱོར་མེད་གྲལ་རིམ་གྱི་སྟེང་ལ་
ཕྱོགས་འདུག་པ་རེད།
ང་ཚོས་ཁོང་གཉིས་བརྒྱུད་པའི་ལམ་བུ་དེ་ལ་རྒྱུས་ལོན་ཅུང་ཙམ་བྱུང་
རྗེས་འདི་ལྟར་ཡང་སྨྲ་ཆོག་སྟེ། ལུའུ་ཞུན་ལགས་ནི་དགག་སྒྲུབ་ཆོས་ཅན་
གྱི་ཤེས་ཡོན་ཅན（#t 3] * 1B / 7) གྱི་རིགས་སུ་གཏོགས་པ་དང་ཧུའུ་ཧྲི་
ལགས་ནི་འཛུགས་སྐྲུན་ཆོས་ ཅན་གྱི་ཤེས་ ཡོན་ ཅན (g# #j ། kn }B +)གྱི་
རིགས་སུ་གཏོགས་པ་རེད། ལྟོས་བཅས་ཀྱིས་སྔ་མ་ལ“གཏོར”གྱི་ཆ་མང་
དུ་ལྡན་ཞིང་ཕྱི་མ་ལ“འཛུགས”ཀྱི་ཆ་མང་དུ་ལྡན་པ་རེད། སོ་སོའི་ཟུར་
མི་འདྲ་བའི་དབང་གིས་ལུའུ་ཞུན་སོགས་ཀྱིས་ནམ་ཡང་བས་མཐའ་པའི་
ཚུལ་བཟུང་སྟེ་ལམ་ལུགས་ཀྱི་ཕྱི་ནས་དགག་སྒྲུབ་ཀྱི་ལས་ལ་འཇུག་པ་དང༌།
ཧུའུ་ཧྲི་སོགས་ཀྱིས་ནམ་ཡང་སྒམ་དཀྱེལ་པའི་ཚུལ་བཟུང་སྟེ་ལམ་ལུགས་ཀྱི་
(1) 63E:《 ཤྩ g If Ed:#> # # #*#jg X
Eigb.f 》(# K)
E 》 《
++zz#j རྒྱུད་ tiu j3}
---
– 139 –



ཚེར་མའི་ལམ་གྱི་ང་རོ།
ནང༌ ནས་དགག་སྒྲུབ་བྱེད་པའི་ཞོར་དུ་ཆབ་སྲིད་ལེགས་བཅོས( ཞི་བདེའི་
བཅོས་སྒྱུར་ཡང་ཟེར)ལ་བརྩོན་པ་རེད། དེ་ནི་ཁོང་གི་གཏམ་བཤད་ཅིག་
ལས་ ཀྱང་གསལ་པོར་མཐོང་ཐུབ་སྟེ། ཁོང་གིས “ མདོར་ན། རང་་
དབང་རིང་ལུགས་ ཀྱི་གོ་དོན་དང་པོ་ནི་རང་དབང་དང་། གོ་ དོན་་་་
གཉིས་པ་ནི་མང་གཙོ། གོ་དོན་གསུམ་པ་ནི་སྒམ་དཀྱེལ་ཏེ་ཕྱོགས་འགལ་
སྐྱིད་སྡུག་ལ་སྒམ་དཀྱེལ་བྱེད་པ། གོ་དོན་བཞི་པ་ནི་ཞི་བདེ་དང་རིམ་
ཅར་གྱི་བཅོས་སྒྱུར་ཡིན་ནོ”ཞེས་ཟེར།༧
“ ཁྲོ་ཉམས” མངོན་པའི་ལུའུ་ཞུན་ཡིན་ནའང་འདྲ། “འཛུམ་་་
མདངས” ཕྱུང་བའི་ཧུའུ་ཧྲི་ཡིན་ནའང་འདྲ། ད་ལྟའི་འུ་ ཅག་གི་རིག་
གནས་ པའི་ སྡེ་ལ་མཚོན་ན་ཁོང་གཉིས་ཀའི་སྙིང་སྟོབས་ནི་ཤིན་ཏུ་ནས་
མཁོ་ གལ་ཆེ་ཞིང་། འུ་ ཅག་ གི་ ཤེས་ཡོན་ ཅན་ ཚོའི་ཧུར་བརྩོན་ གྱི་ ཁ་་
ཕྱོགས་ཀྱང་གཅིག་ནི་ལུའུ་ཞུན་གྱིས་མཚོན་པའི་བློ་འབྱེད་བསམ་བློ་དང་
རིག་གནས་དགག་སྒྲུབ་ཀྱི་ལམ་བུ་ཡིན་དགོས་པ་དང་། ཅིག་ཤོས་ནི་
ཧུའུ་ཧྲི་ཡིས་མཚོན་པའི་ཆབ་སྲིད་ལེགས་བཅོས་དང་རིག་གནས་འཛུགས་
སྐྲུན་གྱི་ལམ་བུ་ཡིན་དགོས་པར་འདོད། མི་བུའི་རྟོགས་པ་མ་སད་ཅིང་
ཆོས་ལུགས་ཀྱི་རྨོངས་འཐོམ་ལས་ཐར་མེད་པའི་འུ་ཅག་ལ་མཚོན་ན་ལུའུ་
ཞུན་ གྱི “ གློ་གྲི” ངར་མ་མཁོ་ལ། ཆོས་ལུགས་རིག་གནས་ཁོ་ན་མ་་་་་
)
#] iE:《 cEY》《
ཤྩ
— gHig# /f#》
RE 4 R}E 2006 F 3 ] I & P.
159
— 140 -



ཁྲོ་གཉེར་དང་འཛུམ་མདངས།
གཏོགས་མི་ཆོས་རིག་གནས་ཀྱི་ཉི་ཟེར་ཙམ་ཡང་ཕོག་མ་མྱོང་བའི་འུ་ཅག་
ལ་ མཚོན་ ན་ཧུའུ་ཧྲི་ཡི “དཀར་པོ་ཆིག་ཐུབ”ཀྱང་ཤིན་ ཏུ་ མཁོ་བ་རེད།
དེ་སྔོན་ལུའུ་ཞུན་དང་ཧུའུ་ཧྲི་གཉིས་བཞུད་མྱོང་བའི་ལམ་བུ་དེ་ནི་ད་ལྟ་འུ་
ཅག་བརྒྱུད་དགོས་པའི་ལམ་བུ་ཡིན་པ་དང༌། མི་ལོ70ལྷག་གི་ཡར་སྔོན་
དུ་ལུའུ་ཞུན་དང་ཧུའུ་ཧྲི་གཉིས་འཕྲད་མྱོང་བའི་གནད་དོན་དག་ནི་ད་
ལྟའི་འུ་ཅག་གི་མིག་མདུན་དུ་དཔྱངས་ཡོད་པའི་གནད་དོན་ཡང་ཡིན་པ་
རེད། དེ་བས་འུ་ཅག་གི་ཤེས་ཡོན་ཅན་གྱི་ སྡེ་འདིར་མཚོན་ན“ གློ་གྲི”
ངར་ མའི་ འབོལ་ རྩོམ་ ལ་ འཇུག་ ཅི་ ཐུབ་ བྱེད་ དགོས་ པས་ མི་ ཚད།
“དཀར་པོ་ཆིག་ཐུབ”ཀྱི་སྐབས་དོན་དཔྱད་བརྗོད་ལ་ཡང་ཧུར་བརྩོན་ཆེན་
པོས་འཇུག་དགོས་སོ། །
ཉེ་བའི་ལོ་འདི་འགའི་རིང་ལ་འུ་ཅག་གི་རིག་གནས་ཀྱི་སྡེ་རུ་འབོལ་
རྩོམ་ལ་འཇུག་མི་ཅུང་མང་ཞིང་རིག་གནས་དགག་སྒྲུབ་ཀྱི་ཚ་རླབས་ཤིག་
འཕྱུར་བཞིན་པ་ནི་དངོས་གནས་དགའ་འོས་པའི་གནས་སུ་མཆིས་པ་དང༌།
དེ་ནི་སྒེར་ཚུགས་ཀྱི་མི་གཞི་དང་རང་དབང་གི་བསམ་བློ་ལ་ངེས་ཤེས་ཅུང་
ཙམ་རྙེད་པའི་རྟགས་མཚན་ཞིག་ཀྱང་ཡིན་པ་རེད། ཡིན་ནའང་རིག་
གནས་དགག་སྒྲུབ་ཁོ་ནས་འུ་ ཅག་གི་དེང༌ རབས་ རིག་ གནས་ གསར་་་་་
འཛུགས་ཀྱི་བྱ་གཞག་ལ་རྔོ་ཐོགས་དཀའ་བས་འཛུགས་སྐྲུན་རང་བཞིན་གྱི་
རིག་གནས་གསར་འཛུགས་ཀྱི་ལས་དོན་འདིའང་སྣང་མེད་དུ་གཏན་ནས་
བསྐྱུར་མི་རུང་ངོ༌། ། ཡང་གཅིག་བཤད་ན། རང་རེའི་ཤེས་ཡོན་ཅན་
- 141 -



ཚེར་མའི་ལམ་གྱི་ང་རོ།
རྣམས “ གཏོར” གྱི་ ཕྱོགས་ ཁོ་ ན་ ལ་ མགོ་ འཁོར་ ནས་ མི་ འདུག་ པར
“འཛུགས”ཀྱི་ཕྱོགས་ལ་ཡང་བསམ་བློ་ཡང་ཡང་གཏོང་བའི་དགོས་པ་ཤིན་
ཏུ་ཆེ་སྙམ། འུ་ཅག་གི་ཤེས་ཡོན་ཅན་གྱི་སྡེའི “གཏོར”གྱི་ཆ་དར་བ་དང
“འཛུགས”ཀྱི་ཆ་སྟོང་བའི“དོ་མི་མཉམ”པའི་གནད་དོན་འདི་ལ་དམིགས་
ཏེ། ཁོ་བོས《 ཤེས་ཡོན་ཅན》ཞེས་པའི་དམངས་ཁྲོད་ཀྱི་ནང་ཁུལ་དུས་
དེབ་ ཅིག་གཉེར་ནས་འདིའི་ ཐད་ལ་སྨྲ་བརྗོད་ཀྱི་སྟེགས་བུ་ཞིག་བསྐྲུན་
འདོད་སྙིང་ནས་ཆེ་ཞིང་། གལ་ཏེ་ལམ་ལྷོངས་འདྲ་བྱུང་ཚེ《 ཤེས་ཡོན་
ཅན》འདི་ནི་འུ་ཅག་གི་དེང་རབས་རིག་གནས་གསར་འཛུགས་ཐད་ཀྱི་
བགྲོ་གླེང་གི་སྟེགས་བུ་ཞིག་ཏུ་འགྱུར་རྒྱུའི་རེ་བ་ཡོད། །
རྩོམ་ཐུང་འདི་མཇུག་བསྡུ་ལ་ཉེ་བའི་སྐབས་སུ་རྒྱ་ནག་གི་ལུའུ་ཞུན་
ཞིབ་འཇུག་ཆེད་མཁས་པ་སུན་ཡུས%ལགས་ཀྱི་སྐད་ཆ་ཞིག་མཐོང་བྱུང་སྟེ།
སྐད་ཆ་འདི་མཇུག་བསྡུའི་གཏམ་གྱི་ཚུལ་དུ་འདིར་འགོད་པ་ལ། ཁོང་
གིས་འདི་སྐད་དུ། “སྐུ་ཞབས་ཀའོ་ཡོན་ཏུང་ལགས་ཀྱིས་ལུའུ་ཞུན་སྙིང་
སྟོབས་ནི “སྨན” དང་། ཧུའུ་ཧྲིའི་བསམ་བློ་ནི “ཟས” ལ་དཔེ་བཞག་
འདུག་པ་དེ་ནི་འགྲེལ་ཤིན་ཏུ་ལེགས་པོ་ཞིག་རེད། ...... ཁོ་བོ་ནི་འདམ་ག་
འདི་གཉིས་ཀའི་དགོས་ངེས་རང་བཞིན་ལ་ཐེ་ཚོམ་སྤུ་ཙམ་ཡང་མེད་པ་
ཡིན་ནོ། ། བཀྲེས་སྐོམ་གྱིས་མནར་བའི་མི་རིགས་ ཤིག་ལ་མཚོན་ན་ཆེས་
1 སུན་ཡུས། (4JM #/?, 1957-）ཀྲུང་གོའི་དེང་རབས་ཀྱི་རྩོམ་མཁན་དང་། - ལུའུ་ཞུན་ལ་ཞིབ་འཇུག་བྱེད་མཁན།
བརྩམས་ཆོས《ལུའུ་ཞུན་དང་ཧུའུ་ཧི》སོགས་འདུག
– 142 -



ཁྲོ་གཉེར་དང་འཛུམ་མདངས།
མཁོ་བ་ནི “ཟས” ཡིན་ཅིང༌། འོན་ཀྱང་བརྗེད་མི་ཉན་པ་ཞིག་ལ “སྨན་
དུ་བལྟ་བའི་ལུའུ་ཞུན་འདིའང་དུས་རྟག་ཏུ་ཆད་མི་རུང་ངོ”ཞེས་སོ། །
2007ལོའི་ཟླ5པའི་ཚེས24ཉིན་ལན་གྲུ་རུ།
ནི
#k #《 Edigis#gt 》+#LKE R}t 2003
h S:《 gift SEE #g #ti&f 》
12 B & P. 298
- 143 –



ཚེར་མའི་ལམ་གྱི་ང་རོ།
ན་མཉམ་གྲོགས་པོ་ཞིག་ལ་བསྐུར་པའི་འཕྲིན་ཡིག
གྲོགས་པོ་ལགས།
ཉེ་ཆར་སྐུ་ལུས་བདེ་ཞིང་སློབ་གཉེར་གྱི་བགྱི་བ་ཡར་འགྲོ་ཡིན་པའི་
འཚམས་ཞུ། ཁྱེད་ཀྱིས་བསྐུར་པའི་འཕྲིན་ཡིག་གཉིས(2005ལོའི་ཟླ12པ་
དང 2006ལོའི་ཟླ3 པ) སྔ་ཕྱིར་ཁོ་བོའི་ལག་ཏུ་འབྱོར་ཞིང་། ཁྱེད་ཀྱི་བྱ་
བའི་གནས་ཚུལ་དང་སེམས་ཁོང་གི་ན་ཟུག་སོགས་ཀྱང་འཕྲིན་ཡིག་ལས་ཝ་
ལེར་མཐོང་བྱུང་། ཁྱོད་ཀྱིས་ངས་བྲིས་པའི་རྩོམ་དག་བཀླགས་ཤིང་ཁོ་བོ་
ན་མཉམ“རྟོགས་སད་པ”རུ་མཐོང་ནས་ང་དང་ལྷག་བསམ་རྣམ་དག་གིས་
གྲོགས་ཤིག་བསྒྲིག་བསམ་པ་ལ་སྙིང་ཐག་པ་ནས་བཀའ་དྲིན་མི་ཆུང་བ་ཞུ།
ཁོ་བོས་སྔ་མོ་ནས་འཕྲིན་ལན་དུས་ལྟར་དུ་བསྐུར་དགོས་བསམ་ཡང་བྱ་
བའི་བྲེལ་འཚུབ་ཀྱི་དབང་གིས་ད་ལྟའི་བར་དུ་ལུས། འདི་ལ་ཁྱོད་ཀྱིས་
བཟོད་སྒོམ་གནང་རོགས། ད་ནངས་གཞུང་ལས་ཁང་དུ་ཐོན་མ་ཐག་མ་
གཞི་ལག་སྣེ་རུ་བྱ་བ་ཙག་ཙིག་ཅིག་ཡོད་མོད། ཡིན་ནའང“འཕྲིན་གྱི་བུ་
ལོན”འདི་མྱུར་དུ“འཇལ”དགོས་པར་མཐོང་ནས་ཡི་གེ་འདི་འབྲི་འགོ་
བརྩམས་པ་ཡིན།
ཁྱེད་ཀྱི་འཕྲིན་ཡིག་ ཏུ་ཁེར་རྐྱང་གི་སྡུག་བསྔལ་དང༌། བསམ་་་
གཞིག་གི་སྤྲོ་སྣང་། ཁོར་ཡུག་གི་མུན་འཐོམ། སྤྱི་ཚོགས་ཀྱི་ནག་ཉེས་
༥
- 144 -



ན་མཉམ་གྲོགས་པོ་ཞིག་ལ་བསྐུར་པའི་འཕྲིན་ཡིག
སོགས་བརྗོད་འདུག་ པར་ ཁོ་ བོ་ལའང་དེ་མཚུངས་ཀྱི་ མཉམ་འུར་བྱུང༌།
རྒྱུ་མཚན་ནི་ངའང་ཁྱོད་དང་འདྲ་བར་ལང་ཚོ་ནི་ངར་ཤུགས་ཀྱིས་བཏེགས་
ཤིང༌། ནག་ཉེས་ལ་འབུར་ཚུགས་སུ་ལྟ་བས་སོ། །འགྲོ་བ་མིའི་རིགས་ཀྱི་
ལོ་རྒྱུས་སྟེང“ སད”སྔ་བའི་མི་བུ་སུ་ཞིག་ལ་མཚོན་ནའང་ཁེར་རྐྱང་གི་སྡུག་
བསྔལ་མ་མྱངས་པ་དང་རང་སེམས་སྡུག་ལ་མི་སྦྱོར་མཁན་གཅིག་ཀྱང་མི་
འདུག འུ་ཅག་གི་ཉམ་ཆུང་ཞིང་བློ་མ་རྒྱས་པའི་མི་རིགས་འདིར་མཚོན་
ན་ ད་དུང་དུས་ཡུན་ཤིན་ཏུ་རིང་མོ་ཞིག་ལ “ སད་མི”རྣམས་ཀྱི་བསམ་
གཞིག་གི་མགོ་བོ་ཐུར་དུ་དཔྱངས་ཤིང་། ལྗིད་ཏིག་ཏིག་ གི་ གོམ་པ་་་
མདུན་ནས་མདུན་དུ་སྤོ་དགོས་ཚོད་འདུག དེ་བས་སྡུག་བསྔལ་དེ་དག་
ནི་རང་ཉིད་ཀྱི་ང་རྒྱལ་ཅིག་ཏུ་བརྩི་ཆོག་ཆོག་ཡིན་ལ། “བདེ་སྐྱིད”ཅིག་
ཏུ་རློམ་ཆོག་ཆོག་ཀྱང་ཡིན།
ད་ལོ་ ཁྱོད་ མཚོ་སྔོན་མི་རིགས་ སློབ་ གླིང་དུ་ཞིབ་འཇུག་སློབ་མར་
རྒྱུགས་འཕྲོད་པ་ནི་དངོས་གནས་དགའ་འོས་པའི་བྱ་བ་ཞིག་རེད། ཤེས་
རྨོངས་ཀྱི་རི་གྲོང་ཞིག་ནས་ལྟོས་བཅས་ཀྱིས་དེང་རབས་ཀྱི་ཁྱད་ཆོས་དོད་
པའི་གྲོང་ཁྱེར་ཞིག་ཏུ་ཡོང་ཐུབ་པ་བྱུང་ཚེ། རང་གི་ལྟ་རྒྱ་དང་ཐོས་རྒྱ།
དྲན་རྒྱ་སོགས་ཕྱོགས་གང་ཅིའི་ཐད་ནས་ཇེ་ལེགས་སུ་འགྲོ་ངེས། སྤྱིར་
མཚོ་ སྔོན་མི་རིགས་སློབ་གླིང་ནི་མཁྲེགས་འཛིན་དང་སྲོལ་རྒྱུན་གྱི་ཁ་་་
དབུགས་ཧ་ཅང་སྟུག་ནའང༌། ཁོར་ཡུག་དེའི་ནང་ནས་སྙིང་སྟོབས་ཆེན་
པོས“ཀུ་ཅོ”བརྒྱབ་སྟེ་ཐོན་པ་ཡིན་ན། དེ་ནི་ད་གཟོད་དཔའ་བོ་ཡིན་པ་
ག 145



ཚེར་མའི་ལམ་གྱི་ང་རོ།
རེད། བློ་འབྱེད་པ་ཡིན་པ་རེད། དེ་བཞིན་དུ་བདག་གིས་ཁྱོད་ལ་ཡང་
ཡང་བཤད་པ་བཞིན་མི་བུ་དེ་ལ“ལྕགས་སྲོག”ཐོགས་སྲིད་པ་རེད། ངས་
བལྟས་ན་ཁྱོད་ཀྱིས་མཚོ་སྔོན་མི་རིགས་སློབ་གླིང་ནས་ཞིབ་འཇུག་སློབ་མའི་
སྦྱང་བྱ་གཉེར་བའི་དགོས་པ་དང་དོན་སྙིང་གཅིག་ནི་འདི་ན་ཡོད་པར་
སྙམ། རང་གི་ཉེ་འཁོར་གྱི་དགེ་སློབ་ཚོས་ཁྱོད་ལ་ཟུར་ཟ་དང་ཚིག་་་་
མཚོན་གྱི་མདའ་མོ་ཇི་ལྟར་བསྐོར་ན་ཆོག ཡང་ན་མངོན་ལྐོག་གང་རུང་
ནས་བས་མཐའ་རུ་ཕུད་རྒྱག་ཇི་ལྟར་བཏང་ཡང་རུང༌། དེ་དག་ཁྱོད་ཀྱིས
“ དགྲ”རུ་མི་འཛིན་པར་གནོན་ཤུགས་ཤིག་ཏུ་བརྩིས་ནས་སྒུལ་ཤུགས་སུ་
བསྒྱུར་དགོས་པ་རེད། དེ་ལྟར་ཡོང་ཚེ་མཐའ་མཇུག་གི་རྒྱལ་ཁ་ནི་ཁོ་
ཚོའི་མ་ཡིན་པར་ཁྱོད་རང་ཉིད་ཀྱི་ཡིན་པ་རེད། ཁྱོད་ཀྱིས་སློབ་སྦྱོང་གི་
ཁོར་ཡུག་དེ་བདམས་པ་འགྲིག་འདུག ཁ་དཔེ་ལ་སྟག་གསོད་ན་སྟག་
ཚང་ནང་ནས་གསོད་དགོས་ཟེར་བ་མ་ཡིན་ནམ། །
ལོ་འདི་འགའི་རིང་ལ་རང་རེའི་རྩོམ་སྟེགས་སུ་སྲོལ་རྒྱུན་རིག་གནས་
ལ་ཕྱིར་རྟོག་དང་དགག་སྒྲུབ་བྱེད་པའི་བསམ་བློའི་མཐོ་རླབས་ཤིག་འཕྱུར་
ཞིང༌། དེ་འབྲེལ་གྱི་བརྩམས་ཆོས་ཀྱང་སྔ་གཞུག་ཏུ་སྐོར་ཞིག་ཐོན་པ་
རེད། བསམ་བློ་རིག་གནས་ཀྱི་མཐོ་རླབས་དེར་དམིགས་ནས་ཤེས་ནས་
སྨྲ་མཁན་དང་མ་ཤེས་པར་སྨྲ་མཁན་དང་། ལྕེ་ལྡན་དང་ལྕེ་མེད་གཉིས་
ཀས“བྱི་བ་ཁྲོམ་རྒྱུག་ཀུན་གྱིས་རྡུང”ཟེར་བའི་དཔེ་ལྟར་དགག་ལན་ནི་
ཆར་ཞོད་ཇི་བཞིན་བབས་བྱུང༌། ངའི་བྲིས་རྩོམ་ཁོ་ནར་ཁ་གཏད་པའི་
- 146 -



ན་མཉམ་གྲོགས་པོ་ཞིག་ལ་བསྐུར་པའི་འཕྲིན་ཡིག
དགག་ལན་གྱི་སྐོར(དཔེ་དེབ་དང་དུས་དེབ་སྣ་ཚོགས། ད་དུང་དྲ་ངོས་སོགས་སུ་
གསལ་བ)ཡང་དེབ་ཆུང་ཆུང་ཞིག་ནི་ལོངས་ཚོད་རེད། དོན་དངོས་སུ་དེ་
དག་གི་ནང་དུ་བློ་གཟུ་བོའི་སྒོ་ནས་དགག་སྒྲུབ་བྱས་ཡོད་པ་ཧ་ཅང་ཉུང་
ཉུང་རེད། མང་ཆེ་བ་ནི《 བདེན་པའི་རང་སྒྲ་མ་ཡིན་པའི “བདེན་པའི་
རང་སྒྲ”བཀླགས་པའི་འཆར་སྣང》ལྟ་བུའི་སྙད་རྐོ་བ་དང་ཀླན་ཀ་འཚོལ་
བ་རྐྱང་རེད། དཀྱེལ་ཡངས་དང་དཔྱོད་ཤེས་ཀྱིས་དགག་པ་རྒྱག་མཁན་
ནི་ཤིན་ ཏུ་ཉུང་ཉུང་རེད། དེ་བས་ རིག་ གནས་རྩོད་གླེང་གི་ཆེས་ མ་་་
མཐའི་ཆ་རྐྱེན་དག་ཀྱང་མེད་པར་བྱས་འགྲོ་བས་རང་དབང་བགྲོ་གླེང་གི་
དབུ་ཆེན་མོ་ཇི་ལྟར་ཚུགས་སམ། རིག་གནས་ཀྱི་གད་སྙིགས་དེ་དང་དེ་
ལྟ་བུ་མང་དུ་བྱུང་བར་སྙིང་ནས་མ་བཟོད་པ་དང༌། རིག་གནས་བགྲོ་
གླེང་གི་ཁོར་ཡུག་གཙང་ཡངས་ཤིག་ཆགས་པར་དམིགས་ཏེ་ཉིད་ཀྱིས་ཀྱང་
ད་ལོའི《 ཤར་དུང་རི》ཡི་སྟེང་དུ《ཀུ་ཅོ》འབྲི་དགོས་བྱུང་བ་རེད། ཁ་
བདེ་མགོ་ཡང་ཚོ་ལ་ཅི་བཤད་ན་བཤད་དུ་ཆུགས། བཤད་ཡམས་དང་
དཀྲོག་གཏམ་དེ་དག་གིས་ང་ཚོ་ལ་ཡེ་ནས་གནོད་མི་སྲིད། ང་ཚོས་དེའི་
རིགས་ལ་མི་སྨྲའི་བརྟུལ་ཞུགས་བཟུང་ན་དགའ། འདིའི་རིགས་ལ་ཁ་ཡ་
བྱས་ཏེ་དུས་ཚོད་འཕྲོ་བརླག་གཏོང་བ་ལས་ད་དུང་བསམ་གཞིག་གི་གཙུབ་
བརྡར་ཁྲོད་རྩོམ་ཐུང་ཞིག་ལ་བློས་བསླངས་བྱས་ན་ལེགས་སྙམ་གྱི་ཡོད།
མི་རང་རང་གི་གཤིས་ཀ་དང་བསམ་བློའི་འཁྱེར་སོའི་དབང་གིས་ང་
ལ་ན་མཉམ་ཁྲོད་དུ་བློས་ཐུབ་ཀྱི་གྲོགས་པོ་ཧ་ཅང་ཉུང་། ལྡོག་སྟེ་རང་
- 147 -



ཚེར་མའི་ལམ་གྱི་ང་རོ།
ལས་ལོ་ན་ཆེ་བའི་དར་མ་དང་རྒན་པའི་ཁྲོད་དུ་མི་ཕྱེད་སྙིང་གྲོགས་ཁ་ཤས་
ཡོད། ནུབ་བྱང་མི་རིགས་སློབ་ཆེན་དུ་སློབ་གཉེར་བྱེད་པའི་སྐབས་ནས་
བཟུང་རང་དང་ན་ཚོད་མཉམ་པའི་བསམ་བློའི་དཔུང་ གྲོགས་ ཁ་ ཤས་
བཙལ་མྱོང་ཡང་། དུས་དང་རྒྱུ་རྐྱེན་གང་མང་ གི་དབང་གིས་རེ་རེ་་་
བཞིན་དུ་ཕན་ཚུན་གྱི་འབྲེལ་འདྲིས་ཉུང་ནས་ཉུང་དུ་ཕྱིན། ཕ་ཡུལ་ཀན་
ལྷོ་ཀླུ་ཆུ་ནས་ཡིན་པའི་ན་མཉམ་གྲོགས་པོ(ང་རང་ཞིབ་འཇུག་སློབ་མ་ལོ་རིམ་
གཉིས་པར་སླེབ་དུས་ཁོ་རང་དངོས་གཞི་མཐར་ཕྱིན་ཏེ་བུད་སོང）ཞིག་དང་ཡིག་
ལམ་ནས་རིག་གནས་བགྲོ་གླེང་མང་དུ་བྱས་མོད། འོན་ཀྱང་ཁོ་བོ་མཐར་
ཕྱིན་རྗེས་དེའི་རྒྱུན་མུ་ནས་མུར་སྐྱོང་མ་ཐུབ་པས་ད་ལྟའི་བར་དུ་བློ་ཕམ་ཧ་
ཅང་ཆེའོ། ། ཟི་ལིང་དུ་བྱ་བ་སྒྲུབ་པའི་སྐབས་སུའང་རྩོམ་སྒྲིག་གི་དགོས་
དབང་ གིས་ མི་ མང་ པོ་ ཞིག་ ལ་ འབྲེལ་ བ་ བྱས་ ཏེ་ ངོ༌ ཤེས་ མང་ ནའང་།
སེམས་པའི་ནང་ལ་སེམས་པ་འཇོག་ཐུབ་པའི་གྲོགས་པོ་ཉུང་བ་ཡིན། དེ་
བས་རྒྱུན་དུ་རང་དང་ན་ཚོད་མཉམ་པའི་བསམ་བློའི་དཔུང་གྲོགས་ཤིག་ལ་
སྙིང་ནས་རེ་བ་བྱེད་ཀྱི་ཡོད། ལྷག་པར་དུ་གྲོགས་པོའི་བར་གྱི་འབྲེལ་
ཟམ་དེ་ཞལ་མཇལ་དང༌། ཁ་པར། དྲ་བ་སོགས་བརྒྱུད་པ་ལས་བརྩེ་
སེམས་ ཀྱིས་ ཁྱོགས་ པའི་ འཕྲིན་ ལམ་ བརྒྱུད་ པར་ ང་ རང༌ ཤིན་ ཏུ་ མོས།
འཕྲིན་ཡིག་ནི་ད་གཟོད་ནང་སེམས་དམར་རྗེན་མཚོན་བྱེད་དང་། བརྩེ་
བ་ལྷོག་ལྷོག་ཏུ་འཕྱུར་ས་ཡིན་པ་རེད་ཨང་། ཉིད་ཀྱིས་ཡིད་ཆེས་དང་
བཅས་འཕྲིན་ཡིག་གི་ལམ་ནས་ ཁོ་བོ་ལ་གྲོགས་བསྒྲིགས་པར་སྙིང་ནས་
- 148 -



ན་མཉམ་གྲོགས་པོ་ཞིག་ལ་བསྐུར་པའི་འཕྲིན་ཡིག
ཐུགས་རྗེ་ཆེ་ཞུ་བའི་དུས་མཚུངས་སུ་འཕྲིན་ལམ་འདིའི་རྒྱུན་མུ་མཐུད་དུ་
སྐྱོང་རྒྱུའི་འདུན་པ་ཤིན་ཏུ་ཆེ། (གྲངས་ཇེ་མང་དང་དོན་ཇེ་འདུས། གཏིང་ཇེ་
ཟབ། རྒྱ་ཇེ་ཆེར་གཏོང་དགོས）
ཉིན་བཅུ་ལྷག་གི་ཡར་སྔོན་ལ་ཟི་ལིང་ནས་གྲོགས་སྐུ་ཞབས་བྱང་སྐར་
ཚང་དུ་ང་ཚོ་མཉམ་དུ་འཛོམས་ཏེ་ཁ་ལག་ཟོས་ཤིང་། ཁ་བརྡ་སྣ་ཚོགས་
བྱས་པ་དེ་ནི་ཁོ་བོའི་སྣང་ངོར་གློག་བརྙན་གྱི་གཟུགས་བརྙན་འཆར་བ་ཇི་
བཞིན་ནམ་ཡང་བརྗེད་ཐབས་བྲལ། དེ་ནི་གྲོགས་པོ་དང་གྲོགས་པོའི་
བར་གྱི་མཛའ་བརྩེའི་གླེང་མོལ་ཞིག་དང་། བསམ་བློ་དང་བསམ་བློའི་
བར་དུ་མཆེད་པའི་ཤེས་རབ་ཀྱི་མེ་སྟག་འབའ་ཞིག་གོ། སླད་མར་ཡང་
ང་ཚོ་ལ་འདི་འདྲའི་མཉམ་འཛོམས་ཀྱི་གོ་སྐབས་མང་ནས་མང་དུ་འགྲོ་
བའི་སྨོན་འདུན་ཡང་ཡང་ཞུ། ཟི་ལིང་དུ་སྡོད་པའི་ལོ་ངོ་གསུམ་གྱི་རིང་
ལ་ཁྱོད་ཚོའི་སློབ་གླིང་གི་དཔེ་མཛོད་ཁང་དང༌། ཞིང་ཆེན་དཔེ་མཛོད་
ཁང་གཉིས་ཀྱི་ཐོན་ཁུངས་དེ་ལེགས་པར་བེད་སྤྱོད་གནང་རྒྱུ་མཁྱེན། ཨ་
ཀེན་ཐིན་གྱི་རྩོམ་མཁན་པོར་ཀེ་སི་ལགས་ཀྱིས་མི་ཚེ་གང་བོར་དཔེ་མཛོད་
ཁང་དུ་ཕྱག་ལས་གནང་ཞིང་དཔེ་ཆར་གཟིགས་པའི་གཏང་རག་ཏུ་མཐའ་
མར་ རང་ཉིད་ཀྱི་སྤྱན་ཟུང་ཡང་དཔེ་མཛོད་ཁང་ལ་ཕུལ་བ་རེད། འུ་
ཅག་ལ་དེ་ལྟ་བུའི་སྙིང་སྟོབས་མི་ལྡན་ནའང་དཔེ་ཀློག་ནི་མང་ཙམ་བྱེད་
1 པོར་ཀེ་སི།（J. L. Borges , ཚུ / |:# 1yi , 1899–1986)ཨ་ཀེན་ཐིན་གྱི་སྙན་ངག་མཁན་དང་། བརྩམས་
སྒྲུང་མཁན། ལོ་ཙཱ་པ། བརྩམས་ཆོས《མདུན་ཐད་ཀྱི་ཟླ་བ 》སོགས་འདུག
149 --



ཚེར་མའི་ལམ་གྱི་ང་རོ།
དགོས་འདུག 《བླ་དཔེ་ཚོགས》ཀྱི་པར་སྐྲུན་ཐད་ལ་གོང་རིམ་ནས་ཆོག་
མཆན་ཐོབ་པ་དང༌། ད་ ལྟ་ རྩོམ་ སྒྲིག་གི་ལག་ལེན་དངོས་ལ་འཇུག་་་་
བཞིན་ཡོད། ཉིད་ཀྱི་དཔེ་ཆ་ཡང་འཆར་གཞིའི་ནང་དུ་ བཞག་ ཟིན།
དཔེ་ཚོགས་ མཉམ་ གཅིག་ ཏུ་འགྲེམ་རྒྱུ་ནི་ཅུང་ དཀའ་ ཙམ་ གདའ་བས།
སྔོན་ལ་རེ་རེ་བཞིན་པར་སྐྲུན་བྱེད་རྩིས་ཡོད། དེ་བས་ཁྱོད་རང་འཚུབ་
ཆ་དང་སེམས་འཚབ་སོགས་ཅི་ཡང་ལངས་མི་དགོས་པར་བསམ་གཞིག་
མཐར་ཆོད་པ་བྱས་ཏེ་ཡུན་གྱིས་བྲིས་པས་ཆོག སང་ལོའི་སྤྱི་ཟླ་བཅུ་པའི་
བར་དུ་བྲིས་ཚར་ན་ཆོག་གོ། དཔེ་ཚོགས་འདི་འདྲ་ཞིག་པར་སྐྲུན་བྱེད་
པའི་ཁོ་བོའི་དམིགས་འབེན་ནི་འུ་ཅག་གི་ཁུ་སིམ་པའི་རྩོམ་སྟེགས་སུ“གོང་
མས་ན་བཟའ་ཅི་ཡང་མནབས་མི་འདུག”ཟེར་མཁན་གྱི“བྱིས་པ”གཞུང་
དྲང་སྐོར་ཞིག་སྔོག་འདོན་བྱེད་རྒྱུ་དེ་ཡིན།
འཕྲིན་ཡིག་གི་ཞོར་དུ་རྒྱའི་མི་ཚུལ་མཁས་པ་ལིན་ཞན་ཀྲི་ལགས་ཀྱི་
བྲིས་རྩོམ་ ཞིག་ ཀྱང་ བསྐུར་ཡོད་ པས་ ཉིད་ཀྱིས་ ཉམས་ སུ་ བཞེས་ རོགས།
སྤྱིར་ན་འཕྲིན་ཡིག་འདི་སུག་བྲིས་སུ་བགྱིད་དགོས་མོད། སྟབས་བདེ་
ཟོར་ཡང་གི་ཆེད་དུ་རྩིས་འཁོར་ལས་ཡི་གེར་བཏབ་པས་ཁྱེད་རང་དགོངས་
འགལ་མེད་པར་ཞུ་ཞེས་ཐེངས་འདིའི་འབྲི་མཚམས་རེ་ཞིག་བཞག་པའོ། །
གྲོགས་མེ་ལྕེས་སྤྱི་ལོ2006ལོའི་ཟླ11པའི་ཚེས16=17ཉིན་ལན་གྲུ་རུ།
- 150 —



རྟོགས་སད - དགག་སྒྲུབ • རྒྱུ་འབྲས་བློ་མིག
རྟོགས་སད • དགག་སྒྲུབ • རྒྱུ་འབྲས་བློ་མིག
ནུབ་བྱང་མི་རིགས་སློབ་གྲྭ་ཆེན་མོའི་བོད་སྐད་ཡིག་རིག་གནས་སློབ་
གླིང་གི“རང་མོས་གླེང་སྟེགས”སྟེང་ནས་གཏམ་བཤད་པའི་སྒྲ་ཕབ་བཤུས་པ།
སྤྱི་ལོ་2006ལོའི་ཟླ4པའི་ཚེས23ཉིན།།
མགོ་འཛིན་པ་ ཀིརྟི་སྐྱབས། བརྩེ་ལྡན་གྱི་སློབ་གྲོགས་རྣམ་པ། དོ་
དགོང་གི་རང་མོས་གླེང་སྟེགས་སྐབས30པ་ལ་ང་ཚོས《མི་གཞིའི་སྙིང་སྟོབས》དང《ཁུ་
སིམ་ཁད་ཀྱིས་དཀྲོག》གི་རྩོམ་པ་པོ་སྐུ་ཞབས་མེ་ལྕེ་ལགས་འདིར་ཆེད་དུ་གདན་འདྲེན་
བྱས་ནས་སློབ་གྲོགས་རྣམས་དང་མཉམ་དུ་ཁ་བརྡ་བྱེད་དུ་འཇུག་རྒྱུ་ཡིན། ཁོང་ད་
ཐེངས་ལན་གྲུ་ལ་འབྱོར་ཡོད་པ་ཤེས་རྗེས་ང་ཚོས་འཆད་ཁྲིད་ཅིག་བྱེད་དགོས་པའི་རེ་
བ་ཡང་ཡང་ཞུས་པ་དང་། ཁོང་གིས་ཀྱང་བྱ་བའི་བར་གླེགས་ནས་འུ་ཅག་ལ་ཁ་བརྡ་
ཞིག་བྱེད་པར་ཁས་ལེན་བྱས་པ་ལ། ངས་འདི་ནས་རང་མོས་གླེང་སྟེགས་ཚོགས་པ་
དང《 ཤར་དུང་རི》རྩོམ་སྒྲིག་ཚོགས་པའི་ཚབ་བྱས་ཏེ་ཁོང་ལ་ལྷག་བསམ་ཟོལ་མེད་
ཀྱིས་བཀའ་དྲིན་ཆེ་ཞུས་པ་ཡིན། （ཉན་པོའི་ཐལ་མོ་རྡེབ་སྒྲ）དེས་ན་གཤམ་ནས་སྐུ་
ཞབས་མེ་ལྕེ་ལགས་ཀྱིས་དུས་ཚོད་ཕྱེད་ཀའི་རིང་ལ་གཏམ་བཤད་རྒྱུ་དང་། བཤད་
ཚར་རྗེས་འུ་ཅག་དང་མཉམ་དུ་བགྲོ་གླེང་བྱེད་རྒྱུ་ཡིན་པས་ཚང་མས་འདྲི་ཚིག་མང་པོ་
འདྲི་རྒྱུ་དང་བཅས་ད་འགོ་རྩོམ་རྒྱུ་བྱའོ། །（ཉན་པོའི་ཐལ་མོ་རྡེབ་སྒྲ）
མེ་ལྕེ། ཐོག་མར་ནུབ་བྱང་མི་རིགས་སློབ་གྲྭ་ཆེན་མོ་ནས་འུ་ཅག་
ཡ། 151 -



ཚེར་མའི་ལམ་གྱི་ང་རོ།
སླར་ ཡང་ མཉམ་འཛོམས་བྱུང༌སྟེ་འདི་འདྲའི་ཁ་བརྡ་ཞིག་བྱེད་ པའི་ གོ་
སྐབས་བྱུང་བ་ལ་ང་རང་ཧ་ཅང་དགའ་ནི་ཡིན། སྤྱིར་ན་ད་ཐེངས་ང་
རང་ལན་གྲུར་ སྒེར་ གྱི་བྱ་བ་ཕྲན་ཚེགས་ ཤིག་ སྒྲུབ་ ཏུ་ ཡོང་བ་ཡིན་པས།
སློབ་གྲོགས་ཚོ་དང་ཁ་བརྡ་བྱེད་རྒྱུའི་གྲ་སྒྲིག་ཡེ་ནས་མེད། ཡིན་ནའང་
ཁ་སང་ཁེ་ཉིན་རང་མོས་གླེང་སྟེགས་ཀྱི་འགན་འཛིན་པ་དང《 ཤར་དུང་
རི》ཡི་འགན་འཛིན་པ། ད་དུང་ཞིབ་འཇུག་སློབ་མ་ཁ་ཤས་ཀྱིས་འདི་
འདྲའི་འཆད་ཁྲིད་ཅིག་བྱ་དགོས་པའི་རེ་བ་ཡང་ཡང་ཞུས་མཐར་ངས་ཀྱང་
ཁས་མ་བླངས་ས་མ་སོང་བ་ལྟ་བུར་གྱུར། དྲང་མོར་བཤད་ན་ཁོང་ཚོའི་
ངོ་མ་ཆད་ནི་ཡིན། དེ་མ་གཏོགས་ང་ལ་འཆད་ཁྲིད་བྱེད་རྒྱུའི་གྲ་སྒྲིག་
མེད་ལ། ཅང་བཤད་རྒྱུ་ཡང་མི་འདུག དེས་ན་གཤམ་ནས་ངས་དུས་
ཚོད་ཕྱེད་ཀའི་རིང་ལ་རང་གི་དྲན་ཚུལ་ཐུང་ཐུང་ཞིག་བཤད་རྗེས་གཙོ་བོ་
འུ་ཅག་གིས་མཉམ་དུ་བགྲོ་གླེང་བྱེད། ངས་ཀྱང་ཁྱེད་རྣམས་ཀྱི་བསམ་
ཚུལ་ལ་ཧ་ཅང་ཉན་འདོད་ཆེ་གི དོ་དགོང་གི་རང་མོས་གླེང་སྟེགས་འདི་
སྔར་གྱི་རྣམ་པ་ལས་འདའ་འགོངས་བྱུང་སྟེ་འཆད་མཁན་གྱིས་གཏམ་ཉུང་
དུ་སྨྲ་རྒྱུ་དང༌། ཉན་མཁན་གྱིས་གཏམ་མང་དུ་སྨྲ་རྒྱུ་བྱེད། དོ་དགོང་
སྨྲ་བརྗོད་རང་དབང་གི་ཁེ་དབང་དེ་ཁྱེད་རྣམ་པར་སྤུད་པ་ཡིན། (ཉན་པོའི་
དགོད་སྒྲ་དང་ཐལ་མོ་རྡེབ་སྒྲ)
ནུབ་བྱང་མི་རིགས་སློབ་གྲྭ་ཆེན་མོའི་བོད་སྐད་ཡིག་རིག་གནས་སློབ་
གླིང་གི་བསམ་བློའི་རྟགས་མཚན་དང་ཏོག་ལྟ་བུར་གྱུར་པའི “ རང་མོས་
– 152 -



རྟོགས་སད• དགག་སྒྲུབ • རྒྱུ་འབྲས་བློ་མིག
གླེང་སྟེགས”འདི་སྤྱི་ལོ2002ལོའི་ཟླ12པའི་ཚེས8ཉིན་འགོ་ཚུགས་པ་ནས་
བཟུང༌། དེ་རིང་གི་བར་དུ་སྐབས 30པ་ལ་བསླེབས་པ་འདི་ནི་འ དིར་
བཞུགས་ཀྱི་སློབ་གྲོགས་ཚོ་དང་ལྷག་པར་དུ་རང་མོས་གླེང་སྟེགས་ཀྱི་འགན་
འཛིན་པ་རྣམས་ཀྱི་བཀའ་དྲིན་ཡིན་པ་རེད། རྗེས་ཕྱོགས་ཀྱང་འདིའི་
རྒྱུན་མུ་མཐུད་དུ་སྐྱོང་རྒྱུ་ནི་ངའི་རེ་བ་ཡིན། ཡ— ད་དོ་དགོང་གི་བརྗོད་
གཞི་དངོས་ལ་འཇུག་པ་ལ། སྒོ་སམ་དུ《 རྟོགས་སད · དགག་སྒྲུབ • རྒྱུ་
འབྲས་བློ་མིག》ཅེས་བྲིས་འདུག་པ་ལྟར། བལྟས་ཚོད་ལ་སྒོ་སམ་སྟེང་དུ་
ཡོད་ པའི་ ཐ་སྙད་དང་བརྡ་ཆད་འདི་གསུམ་ནི་སྤྱིར་བཏང་གི་བརྡ་ཆད་
གསུམ་ཡིན་མོད། འོན་ཀྱང་བརྡ་ཆད་འདི་ གསུམ་ གྱི་ ཐོག་ནས་དེང་་་
རབས་ཀྱི་འུ་ ཅག་གི་བསམ་བློའི་མཐོ་རླབས་ཟེར་ནའང་འདྲ། བསམ་
བློའི་འཕེལ་རིམ་ཟེར་ནའང་འདྲ། དེ་གསལ་པོར་མཐོང་ཐུབ་གི ཅི་
ཞིག་ལ་ཟེར་ན། བརྒྱ་ལོ20པའི་ལོ་རབས་བརྒྱད་ཅུ་པ་ལ་སྐུ་ཞབས་དོན་
གྲུབ་རྒྱལ་གཙོ་བྱས་པའི་ཡོན་ཏན་པའི་སྡེ་ལ་རྟོགས་སད་ཐེབས་འགོ་ཚུགས་
པ་དང༌། དེ་ནས་ལོ་རབས་དགུ་བཅུ་པའི་སྨད་ཙམ་ལ་ཡོན་ཏན་པའི་སྡེ་
ནས་དགག་སྒྲུབ་ཀྱི་ལྟ་ཚུལ་འདོན་མཁན་ ཁ་ ཤས་བྱུང་བ་དང༌། དེང་
སང་རྒྱུ་འབྲས་བློ་མིག་དེ་ཤེས་ཡོན་ཅན་གྱི་ཁྱད་ཆོས་གཙོ་བོ་ཞིག་ཏུ་བརྩིས་
ཏེ་རིག་གནས་ཀྱི་སྡེ་ན་ཤེས་ཡོན་ཅན་གྱི་བླང་བྱ་གལ་ཆེན་ཞིག་ཏུ་འགྱུར་
བཞིན་ པ་ སོགས་ ལས་ ཤེས་ ཐུབ་ པ་ རེད། རྟོགས་ སད་ ཡིན་ ན་ འདྲ།
དགག་སྒྲུབ་ཡིན་ན་འདྲ། རྒྱུ་འབྲས་བློ་མིག་ཡིན་ན་འདྲ། དེ་ལ་རང་
མཁས 153 -



ཚེར་མའི་ལམ་གྱི་ང་རོ།
E
)
གཞན་གཉིས་ཀྱི་ཐད་ནས་གོ་དོན་གཉིས་རེ་འདུག བརྡ་ཆད་འདི་་་
གསུམ་ག་ནི་དེང་རབས་བསམ་བློའི་སྟེང་གི་བརྗོད་གཞིའམ་སྲོག་ལྟ་བུར་
གྱུར་འདུག་སྙམ་ལ། ཡང་ན་དེང་རབས་བསམ་བློའི་ཕྲེང་ཐག་རིང་མོའི་
མདོ་འཛིན་ལྟ་བུ་ཞིག་ཏུའང་གྱུར་འདུག་སྙམ། དང་པོ། རྟོགས་སད་
ཅེས་པ་ནི་མ་རིག་པའི་མུན་པ་དང་རྨོངས་དད་ཀྱི་མུན་པ་སྣང་བར་བྱས་
ཐོག མི་བུ་ལ་སྐྱེས་ཐོབ་ཏུ་མངའ་བའི་དཔྱོད་ཤེས་ཀྱི་བློ་རིག་མངོན་པར་
ཕྱུང་ཞིང་། དབང་དང་གྲགས་པའི(#R gt)རྗེས་སུ་མ་སོང་བར་རང་གི་
རིགས་ཤེས་ཀྱིས་གཞལ་ སྤོབས་པ་ཞིག་ལ་གོ རྒྱ་ཡིག་གི # # ཞེས་པ་
བསྒྱུར་པ་རེད། དེ་ལ་དོན་གཉིས་འདུས་ཏེ། གཅིག་ནི་མི་བུ་རང་ཉིད་
རྟོགས་སད་ཐེབས་རྒྱུ་དང༌། གཉིས་ནི་མི་བུ་གཞན་རྟོགས་པ་སད་དུ་
འཇུག་རྒྱུའོ། ། གཉིས་པ། དགག་སྒྲུབ་ཅེས་པ་ནི་མི་བུ་རྣམས་བླུན་་་་་
རྨོངས་རིང་ལུགས་ཀྱི་སྡོམ་གཅུན་ལས་རྣམ་པར་གྲོལ་བ་དང་། བསམ་བློ་
གསར་པས་ རིག་ གནས་དང་སྤྱི་ཚོགས་དང་ཆབ་སྲིད་སོགས་ཀྱི་ལས་སྒོ་
བཅོས་ སྒྱུར་ བྱེད་ པར་ གེགས་ སུ་ འགྲོ་ བའི་ བག་ ཆགས་ རྙིང༌ པ་ དང༌།
བསམ་བློ་རྙིང་པ། གོམས་སྲོལ་རྙིང་པ། རིག་གནས་སྣང་ཚུལ་ངན་པ་
དང་སྤྱི་ཚོགས་སྣང་ཚུལ་ངན་པ་སོགས་ལ་དགག་པ་དང་མཚང་འབྱིན་བྱེད་
པར་གོ རྒྱ་ཡིག་གི #E ») ཞེས་པ་བསྒྱུར་པ་རེད། དེ་ལའང་དོན་གཉིས་
འདུས་ཏེ། གཅིག་ནི་རིག་གནས་དང་སྤྱི་ཚོགས་ཐད་ཀྱི་ནག་ཉེས་སོགས་
ལ་དགག་སྒྲུབ་བྱེད་པ་དང་། ཅིག་ཤོས་ནི་མི་རང་ཉིད་ཀྱི་ནག་ཉེས་དང་
-
-
- 154 –



རྟོགས་སད. དགག་སྒྲུབ རྒྱུ་འབྲས་བློ་མིག
སྐྱོན་ཆ་ སོགས་ལ་དུས་ རྟག་ ཏུ་ ཕྱིར་ རྟོག་ དང་ དགག་ སྒྲུབ་བྱེད་པའོ། །
གསུམ་པ། རྒྱུ་འབྲས་བློ་མིག་ཅེས་པ་འདི་ནི་མི་ཆོས་རིག་པའམ་ཀུན་
སྤྱོད་མཚན་ཉིད་རིག་པའི་བརྡ་ཆད་ཅིག་ཡིན་པ་རེད། རྒྱུ་འབྲས་བློ་མིག་
ཟེར་བ་ལ་རྒྱུ་འབྲས་ཤེས་ཤིང་ལེགས་ཉེས་ཤན་འབྱེད་པའི་དོན་ཡོད་པར་
མ་ཟད། དྲང་བདེན་སྐྱོང་བ་དང་གཟུ་བོ་བཤད་པ། གནས་ལུགས་རྩི་
ཞིང་སྲུང་བ་སོགས་ཀྱི་དོན་ཡང་འདུག་པས་ང་ཚོས་ཐ་སྙད་འདི་གསར་དུ་
བཟོས་པ་ཞིག་ཡིན། འདི་ནི་ཤེས་ཡོན་ཅན་ཞིག་ལ་མཚོན་ན་དེའི་ཁྱད་
ཆོས་གཙོ་བོའམ་སྲོག་ལྟ་བུ་ཡིན་པ་རེད། རྒྱ་ཡིག་གི ཀྵ #u ཞེས་པ་བསྒྱུར་
པ་རེད། འདི་ལ་ཡང་དོན་གཉིས་འདུས་ཏེ། གཅིག་ནི་རྒྱུ་འབྲས་རང་
རྟོགས་ཀྱིས་རྩི་བ་དང༌། ཅིག་ཤོས་ནི་རྒྱུ་འབྲས་གཞན་ལ་རྩི་རུ་འཇུག་
པའོ། །༧ ཤེས་ཡོན་ཅན་ཞིག་ཡིན་ན་ཁོའི་ལས་འགན་གཙོ་བོ་ནི་རང་གིས་
དྲང་བདེན་སྐྱོང་བ་དང་གནས་ལུགས་རྩི་བའི་དུས་མཚུངས་སུ། གཞན་
ལའང་རང་གི་ཤེས་ཡོན་གྱི་ནུས་པས་དེ་ལྟར་རྒྱུ་འབྲས་རྩི་རུ་འཇུག་པ་ཞིག་
ཡིན་པ་རེད།
རྟོགས་སད་དང་དགག་སྒྲུབ་དང་རྒྱུ་འབྲས་བློ་མིག་གསུམ་ནི་དེང་
རབས་ཀྱི་སྲོག་གི་དབང་པོས་བཟུང་བའི་ཤེས་ཡོན་ཅན་ཞིག་ལ་མཚོན་ན་
ལམ་གྱི་རིམ་པ་གསུམ་ཡིན་པ་རེད། ཐོག་མར་མི་བུ་གང་དེར་དཔྱོད་
d ཞོགས་ དུང་གི《 དོགས་སློང་སྙིང་སྟོབས》ཡུན་ནན་མི་རིགས་དཔེ་སྐྲུན་ཁང༌། 2005ལོའི་ ཟླ་དང་པོའི་པར།
ཤོག་ངོས82དང86པར་གསལ།
155 -



ཚེར་མའི་ལམ་གྱི་ང་རོ།
ཤེས་ ཀྱི་ རྟོགས་ སད་ ཐེབས། བར་ དུ་ དགག་ སྒྲུབ་ ཀྱི་ ལས་ ལ་ འཇུག
མཐའ་མར་རྒྱུ་འབྲས་བློ་མིག་དེ་དཔྲལ་བའི་མིག་བཞིན་དུ་བརྩི་སྲུང་བྱེད་
པའོ། ། ཡང་གཅིག་བཤད་ན་འདི་ནི་ཤེས་ཡོན་ཅན་གྱི་བསམ་བློའི་རྟོགས་
པ་དེ་གོང་ནས་གོང་དུ་འཕགས་ཚུལ་ཞིག་ཀྱང་ཡིན་པར་འདོད། ད་ལྟའི་
འུ་ཅག་གི་ཤེས་ཡོན་ཅན་གྱི་སྡེ་ན་རྟོགས་སད་ཐེབས་ཡོད་མཁན་ཡང་གང་
མང་མང་ཡོད་གྱི་རེད། དགག་སྒྲུབ་ཀྱི་ལས་ལ་འཇུག་མཁན་ཡང་གང་
མང་མང་ཡོད་གྱི་རེད། ཡིན་ནའང་རྒྱུ་འབྲས་བློ་མིག་ཅན་ཤིན་ཏུ་ཉུང་
ཉུང་རེད། འདི་ནི་འུ་ཅག་གིས་ངེས་པར་དུ་བསམ་གཞིག་གཏོང་དགོས་
པའི་གནད་དོན་ཞིག་རེད་འདོད་གི གཞན་ཡང་རྒྱུ་འབྲས་བློ་མིག་གི་
སྐོར་ལ་མཚན་ཉིད་རིག་པ་དང་མི་ཆོས་ཀུན་སྤྱོད་རིག་པའི་ངོས་ནས་རྒྱས་
བཤད་མང་དུ་ཡོད་ཀྱང་དུས་ཚོད་ཀྱི་དབང་གིས་འདི་ཙམ་གྱིས་ཆོག་ནི་
བྱེད། འདིའི་ སྐོར་ལ་ སྤྲོ་བ་ཡོད་མཁན་ཚོས་དཔེ་ཆ་གཞན་དག་ལ་་་་
གཟིགས་རེ་ཞུ། །
གོང་ནས་བརྗོད་པ་ལྟར་བརྡ་ཆད་འདི་གསུམ་ལས་ཤེས་རིག་གསར་
པའམ་རིག་གནས་ གསར་ པ་ དང༌། ཡང་ན་དེང་རབས་བསམ་བློའི་་་
འཕེལ་རིམ་རགས་ཙམ་ཞིག་མཐོང་ཐུབ་པ་ཡིན། མ་འོངས་པར་འུ་ཅག་
གི་དེང་རབས་བསམ་བློའི་ལོ་རྒྱུས་ཤིག་འབྲི་བའི་དབང་དུ་བཏང་ན་བརྡ་
ཆད་འདི་གསུམ་ལས་འཕྲོས་ཏེ་འབྲི་ཆོག་ཆོག་ཡིན་པ་རེད། ཞོར་དུ་ངས་
འདི་ནས་གླེང་འདོད་པ་ཞིག་ནི་ང་ཚོ་ཅིའི་ཕྱིར་འདུག་མ་བཟོད་པར་ཧུར་
- 156 -



རྟོགས་སད དགག་སྒྲུབ · རྒྱུ་འབྲས་བློ་མིག
བརྩོན་ཆེན་པོས་དགག་སྒྲུབ་ཀྱི་ལས་ལ་འཇུག་པའམ་ཅིའི་ཕྱིར་རང་གི་སྨྲ་
ལྕེ་དེ་འདུག་བཟོད་མེད་པར་དྲང་གཏམ་བརྗོད་པ་དང༌། ཡང་ན་ཅིའི་
ཕྱིར་ མང༌ མང་ གི་ མིག་ ནང་ གི་ ཚེར་ མ་ དང་ མཆིལ་ ཞགས་ འཕེན་ སའི
“འབེན”དུ་གྱུར་པ་དེ་ཡིན། ང་ཚོས་དགག་སྒྲུབ་ཀྱི་རྩོམ་ཡིག་བྲིས་ཤིང
“ལྟ་ལོག་པ”ཡི་བརྟུལ་ཞུགས་བཟུང་བ་ན་སྤྱི་ཚོགས་སྟེང་བཤད་ཡམས་སྣ་
ཚོགས་ ཁྱབ་ བཞིན་ཡོད་ པ་རེད། ཡ—ད་ བསྟན་བཤིག་ རེད་ཟེར་ ནི།
ལྟ་བ་ལོག་པ་རེད་ཟེར་ནི། ངོ་ལོག་པ་རེད་ཟེར་ནི། མི་གཞི་མི་ལེགས་
གི་ཟེར་ནི། དམར་པོའི་ལུགས་རེད་ཟེར་ནི། དམར་པོའི་ཕོགས་ཟ་
མཁན་རེད་ཟེར་ནི། མྱུལ་མ་རེད་ཟེར་ནི་སོགས་རྣ་ལ་གཟན་པ་གང༌
མང་མང་ཡོད་གི ཁོ་ཚོ་ལ་ཅི་བཤད་ན་བཤད་དུ་ཆུགས། ང་ཚོས་དེ་
རྣམས་ལ་ཁ་ཡ་ཡེ་ནས་མི་བྱེད། ང་ཚོ་དེ་ལྟར་ཧུར་བརྩོན་ཆེན་པོས་ལམ་
ལ་ཆས་དོན་ནི་འུ་ཅག་གི་མི་རིགས་འདིའི་མགོ་ལ་ལོ་རྒྱུས་ཐོག་སྐྱོ་གར་མང་
པོ་བྱུང་ཟིག ཆག་འཇིག་མང་པོ་བྱུང་ཟིག བརྡབ་གསིག་མང་པོ་བྱུང་
ཟིག ད་ལྟ་ཡིན་ནའང་དེའི་ རང་བཞིན་ལས་མ་འདས། དེའི་རྐྱེན་
གྱིས་ང་ཚོས་དེ་དག་སེམས་ནས་མ་བཟོད་པས་ཡིན། འདི་ལྟར་སོང་ན་
འུ་ཅག་གིས་རྒྱུན་པར་ངོམ་སོ་བྱེད་བཞིན་པའི་བོད་ཀྱི་རིག་གནས་འདི་
ཡང་སྲུང་འཛིན་བྱེད་ཐུབ་རྒྱུ་མ་རེད་སྙམ་པས་ ཡིན། ང་ཚོ་ལ་ངོ༌ མ་
སེམས་ན་ན་ཟུག་ཆེན་པོ་ཡོད་གི གྲོགས་ཞོགས་དུང་ལགས་ཀྱིས་དུས་
རྒྱུན་བཤད་པ་ལྟར་ཏེ། མངན་མཚང་སྒྲོག་ཕྱིར་མངན་མཚང་རྗོད་པ་མ་
-- 157 -



ཚེར་མའི་ལམ་གྱི་ང་རོ།
ཡིན་ཏེ། མངན་མཚང་གི་སྐྲན་ནད་གཤགས་ པའི་ཕྱི་རོལ་ཏུ་བཟང་་་་
ལེགས་ཀྱི་ཕྲ་ཕུང་མདོག་དང་ལྡན་པའི་ཕུང་པོ་དག་ཨེ་འབྱོན་ལ་རེ་བ་ཡིན་
ཞེས་པ་ལྟར་རོ། ། ཕྱི་རོལ་གྱི་ཁ་བ་བུ་ཡུག་ཇི་ལྟར་འཚུབ་ཀྱང་། སྲོལ་
རྒྱུན་གྱི་རྐང་ལམ་ཕྲ་མོ་ཇི་ལྟར་དོག་ཀྱང་། དབང་གྲགས་ཀྱི་རྒྱ་སྟག་ངར་
མོ་ཇི་ ལྟར་བཙན་ཡང་། ང་ཚོ་མུ་མཐུད་དུ་ལམ་ལ་འཇུག་རྩིས་ཡོད།
ང་ཚོས་མུ་མཐུད་དུ་འཕག་འཚག་རྒྱག་རྩིས་ཡོད། ང་ཚོས་མུ་མཐུད་དུ་
དྲང་གཏམ་བརྗོད་རྩིས་ཡོད། ད་དེ་འདྲ་རེད། རྣམ་པ་ཚོ། ངའི་
གཏམ་བཤད་མཚམས་འདི་ནས་འཇོག བཀའ་དྲིན་ཆེ། (ཉན་པོའི་ཐལ་མོ་
རྡེབ་སྒྲ)ཡ——ད་གཤམ་ནས་འུ་ཅག་གིས་རང་དབང་དང་འདྲ་མཉམ་གྱི་སྒོ་
ནས་མཉམ་དུ་ཕན་ཚུན་བསམ་བློ་བརྗེ་རེས་དང་བགྲོ་གླེང་བྱེད། ཕན་
ཚུན་བར་ལ་འཛེམ་དོགས་ཅི་ཡང་བྱེད་དགོས་གི་མ་རེད། (ཉན་པོའི་ཐལ་མོ་
རྡེབ་སྒྲ)
མགོ་འཛིན་པ་པད་མ་དབང་རྒྱལ། སློབ་གྲོགས་རྣམ་པ། དོ་དགོང་སྐུ་
ཞབས་མེ་ལྕེ་ལགས་ཀྱིས་གཏམ་བཤད་གནང་བ་ལ་ང་ཚོས་སྙིང་ཐག་པ་
ནས་ཐུགས་རྗེ་ཆེ་ཞུ་གི་ཡིན། སྤྱིར་ཁོ་རང་ད་ཐེངས་དངོས་གནས་བྲེལ་
འཚུབ་ཆེན་པོ་འདུག ཡིན་ནའང་ང་ཚོས་ཡིན་གཅིག་མིན་གཉིས་་་་
འཆད་ཁྲིད་ཅིག་བྱེད་དགོས་པར་ཡང་ཡང་བསྐུལ་ངོར་ཁོས་ཀྱང་ཁས་་་
བླངས་པ་རེད། དེས་ན་དོ་དགོང་གི་དུས་ཚོད་དང་གོ་སྐབས་འདི་དམ་
འཛིན་བྱས་ཏེ་ཚང་མས་ཁོ་ལ་འདྲི་ཚིག་འདྲི་བ་དང་། མཉམ་དུ་བགྲོ་
- 158



རྟོགས་སད : དགག་སྒྲུབ • རྒྱུ་འབྲས་བློ་མིག
གླེང་བྱེད་རྒྱུ་ནི་ཧ་ཅང་གལ་ཆེན་རེད། ཁོས་གོང་དུ་བཤད་པ་ལྟར་དོ་
དགོང་གི་རང་མོས་གླེང་སྟེགས་འདི་སྔོན་གྱི་རྣམ་པ་ལས་བརྒལ་ཏེ་འཆད་
པ་པོ་ཡིས་ཉུང་དུ་བཤད་རྒྱུ་དང་། ཉན་པ་པོ་ཡིས་མང་དུ་སྨྲ་དགོས་ཞེས་
པ་ལྟར་འདི་ཡང་རང་མོས་གླེང་སྟེགས་ཀྱི་རྣམ་པ་གསར་པ་ཞིག་ཡིན་པས་
ཚང་མས་བགྲོ་གླེང་གི་འཁྲུག་ཆ་དོད་པོ་ཡོང་བར་བྱེད་དགོས། ད་ཐེངས་
ཀྱི་རང་མོས་གླེང་སྟེགས་སྐབས 30པ་འདི་ནས་འགོ་བརྩམས་ཏེ་ང་ཚོས་
གངས་ལྗོངས་གཞོན་ནུ་དྲ་ཚིགས་དང་མཉམ་འབྲེལ་བྱས་ཏེ་ཚོགས་ཐེངས་
རེ་རེའི་ནང་དོན་གནད་བསྡུས་དྲ་བའི་སྟེང་དུ་དགོད་རྒྱུ་ཡིན་པས། རྗེས་
ཕྱོགས་དྲ་བའི་སྟེང་ནས་ཀྱང་རང་མོས་གླེང་སྟེགས་ཀྱི་གནས་ཚུལ་ལ་རྒྱུས་
ལོན་བྱེད་ཐུབ། སློབ་གྲོགས་ཚོས་གོང་དུ་བརྗོད་ཟིན་པའི་རྟོགས་སད་
དང་དགག་སྒྲུབ། རྒྱུ་འབྲས་བློ་མིག་བཅས་ཀྱི་སྐོར་ནས་བགྲོ་གླེང་བྱས་
ཀྱང་ཆོག་ལ། དེ་མ་ཡིན་པར་དེང་སང་གི་བསམ་བློའི་སྐོར་དང༌། རིག་
གནས་དང་སྤྱི་ཚོགས་ཀྱི་སྣང་ཚུལ་སོགས་ལས་འཕྲོས་ཏེ་བགྲོ་གླེང་བྱས་ཀྱང་
ཆོག ཡང་ན་ཁ་སང་དེ་རིང་ལ《 ཤར་དུང་རི》དུས་དེབ་ཀྱི་ཁ་གཏད་དུ་
ལངས་པའི་དུས་དེབ་ཀྱང་རེ་གཉིས་དཔར་ཡོད་པས་དེའི་སྐོར་གྱི་དྲན་ཚུལ་
བརྗོད་ནའང་ཆོག གང་ལྟར་ཚང་མས་བགྲོ་གླེང་བྱེད་རྒྱུ་ནི་ཧ་ཅང་གལ་
ཆེན་རེད། །
སློབ་གྲོགས་ཀ་པ། ཐོག་མར་ངས་ཁྱེད་རང་འདིར་ཕེབས་ཏེ་ངེད་ཅག་
ལ་འཆད་ཁྲིད་བྱས་པར་བཀའ་དྲིན་ཆེ་ཞུས་པ་ཡིན། དེ་ནས་དེང་སང་
- 159 -



ཚེར་མའི་ལམ་གྱི་ང་རོ།
འུ་ཅག་གི་རིག་གནས་ཀྱི་སྡེ་ན་རིག་གནས་དགག་སྒྲུབ་ཀྱི་ཚ་རླབས་ཤིག་
འཕྱུར་བཞིན་འདུག རིག་གནས་དགག་སྒྲུབ་ཀྱི་ཚ་རླབས་དེ་ལྟ་བུ་ཞིག་
འཕྱུར་བས་སྐྱ་སེར་གཉིས་ཀྱི་བར་ལ་འགལ་བ་ཞིག་ཀྱང་རང་བཞིན་གྱིས་
འོང་གིན་འདུག དེ་བས་རིག་གནས་དགག་སྒྲུབ་ཀྱི་ལས་འདིས་སེར་མོ་
པ་དང་གྲོང་པའི་བར་གྱི་མཐུན་སྒྲིལ་ལ་གནོད་ཀྱིན་ཡོད་པའི་ཚོར་པ་ཞིག་
ཀྱང་ སྟེར་གི རིག་གནས་དགག་སྒྲུབ་ལས་འཕྲོས་ཏེ་སྐོར་ཞིག་གིས་་་་
བརྗོད་དོན་བསྐྱུར་ཏེ་ཕ་རོལ་པོའི་མཚང་འབྲུ་བ་དང་སྙད་རྐོ་བ། གསེག་
འདྲི་བ་སོགས་བྱེད་གོད་གི ཁྱེད་ལ་ཡང་དྲ་བ་དང་དུས་དེབ་སོགས་ཀྱི་
སྟེང་ན་གོང་གི་དེ་བཞིན་དུ་ཀླན་ཀ་འཚོལ་བ་དང་མི་གཞི་དམའ་འབེབ་
བྱས་ཡོད་གི 《བདག་དཔེ་ཚོགས》བཀྲམ་པ་དང《 ཁུ་སིམ་ཁད་ཀྱིས་
དཀྲོག》པར་སྐྲུན་བྱས་རྗེས་སུ་ཁྱེད་ལ་མཚོན་ན་དེའི་རིགས་མཐོང་མྱོང་
ཡོད་པར་མ་ཟད། དེའི་རིགས་ལ་འཕྲད་ཀྱང་ཡོད་གྱི་རེད། གཞན་
ཁྱེད་ཀྱིས་བལྟས་ན་འུ་ཅག་གི་རིག་གནས་དགག་སྒྲུབ་ཀྱི་ཁོར་ཡུག་དེ་ལམ་
ཡང་དག་ཅིག་ཏུ་འགྲོ་གི་ཡོད་དམ་མེད་གི （ཉན་པོའི་ཐལ་མོ་རྡེབ་སྒྲ）
མེ་ལྕེ། འུ་ཅག་གི་རིག་གནས་དགག་སྒྲུབ་ཀྱི་ཁོར་ཡུག་དེ་གཙང་
ཡངས་ཤིག་ཆགས་པར་ རེ་ནས《 བདག་དཔེ་ཚོགས》དང་དེ་འབྲེལ་ གྱི་་
བརྩམས་ཆོས་མང་པོ་ཞིག་བྱུང་བ་རེད། ཡིན་ནའང་མ་བསམ་ས་ནས་སྨྲ་
བརྗོད་རང་དབང་དང་དེའི་ཁོར་ཡུག་གཙང་ཡངས་ཤིག་ཆགས་རྒྱུ་ཕར་
ཞོག དེ་ལས་ལྡོག་སྟེ་གོང་གི་སློབ་གྲོགས་འདིས་བརྗོད་པ་བཞིན་ང་ཚོར་
- 16O -



རྟོགས་སད: དགག་སྒྲུབ • རྒྱུ་འབྲས་བློ་མིག
མཚང་འབྲུ་ བ་དང་སྙད་རྐོ་བ། གསེག་ འདྲི་བ། ཀླན་ ཀ་འཚོལ་བ།
རིགས་རུས་བཟང་ངན་བཤད་པ། མི་གཞི་ཁྱད་གསོད་དང་འཕྱ་དམོད་
དམའ་འབེབ་ སོགས་བྱེད་ པའི་རྣམ་པ་ཞིག་ཆགས་འདུག ངས་ཀྱང་
དེའི་ རིགས་ མཐོང་ མྱོང་ བར་ མ་ ཟད་ དེའི་ རིགས་ ལ་ འཕྲད་ ཀྱང་ མྱོང་།
ཁྱད་པར་དུ་ན་ནིང་དགུན་ཁ་ ནས་ བཟུང་ ང་དང་ངའི་ གྲོགས་པོ་ཚོ་ལ་
འདིའི་སྐོར་གྱི་བརྡ་འཕྲིན་མི་ཉུང་བ་ཞིག་འབྱོར་ཐལ། བརྡ་འཕྲིན་དེའི་
ནང་དུ་དཔེ་དེབ་དང་དུས་དེབ་ཡོད་ལ། ཚགས་པར་དང་རླུང་འཕྲིན་
ཡང་ཡོད། ད་དུང་དྲ་བའི་སྟེང་ན་ཡང་ཧ་ཅང་ཛ་དྲག་ཆེ་གི ངས་
བལྟས་ན་དེ་ནི་ཤིན་ཏུ་རྒྱུན་ལྡན་ཞིག་རེད་བསམ་གི ལྷག་པར་དུ་འུ་
ཅག་ལྟ་བུའི་དེང་རབས་རིག་གནས་ཀྱི་གཉོམ་ལག་རྒྱས་མེད་པའི་མི་རིགས་
ཤིག་ལ་མཚོན་ན་དེ་ནི་ཧ་ཅང་རྒྱུན་ལྡན་ཞིག་རེད། ད་སོ་མ་ཤེས་རིག་
གསར་པའི་མྱུ་གུ་འབུས་འགོ་ཚུགས་པ་དང་། སྲོལ་རྒྱུན་གྱི་རྐང་ལམ་ཕྲ་
མོ་ནས་དེང་རབས་ཀྱི་གཞུང་ལམ་སྟེང་དུ་གོམ་པ་སྤོ་འགོ་ཚུགས་པའི་འུ་
ཅག་ལ་མཚོན་ན་དེ་ནི་རྒྱུན་ལྡན་ཞིག་ཡིན་ནི་རེད། ཆེ་ཕྱོགས་ནས་དེ་
ལྟར་བསམ་བློ་གཏོང་གི་ཡོད། ཡང་མཚམས་ལ་ལར་དེ་འདྲའི་ཞེ་སྡང་
ཅན་ གྱི་ སྐད་ཆ་ དང་ སྙིང་ལ་གཟན་པའི་ཚིག་མཚོན་གོ་ན་ རང་ ཉིད་ཀྱི་
སེམས་ཚོར་ལྗིད་མོར་འགྱུར་དུས་ཀྱང་ཡོད་གི ཡིན་ནའང་ང་ཚོས་དེའི་
རིགས་ལ་མི་སྨྲའི་བརྟུལ་ཞུགས་འཆང་གི་ཡིན། ལན་ཅི་ཡང་འདེབས་གི་
མ་རེད། དཀྱེལ་ཡངས་ཀྱི་རྣམ་འགྱུར་ཞིག་འཛིན་གི་ཡིན།
- 161 —



ཚེར་མའི་ལམ་གྱི་ང་རོ།
འུ་ཅག་གི་ད་ལྟའི་རིག་གནས་དགག་སྒྲུབ་ཀྱི་སྣང་ཚུལ་འདི་ལ་བལྟས་
ཡོང་ན་སྨྲ་བརྗོད་རང་དབང་གི་ཁོར་ཡུག་གཙང་ཡངས་ཤིག་གི་ལམ་དུ་
སྐྱོད་ཀྱིན་མེད་པར། ཚིག་མཚོན་གྱི་འཁོར་ལོ་བསྐོར་བའི་ལོག་ལམ་ཞིག་
ཏུ་འགྲོ་གི་འདུག འདི་ལྟར་སོང་ཚེ་མཐུན་སྒྲིལ་ལ་མི་གནོད་རང་གནོད་
མ་ཡིན་ནམ། རིག་གནས་དགག་སྒྲུབ་ཀྱི་ལམ་བུ་ཇེ་དོག་དང་འགག་
འཕྲང་ཇེ་རྩུབ་ཏུ་འགྲོ་བཞིན་པ་འདི་ནི་ང་ལ་མཚོན་ན་སེམས་ཁྲལ་ཆེས་ཆེ་
ཤོས་ཤིག་རེད། “དགག་སྒྲུབ་པ”ཞིག་ཡིན་ན་ཤེས་ཡོན་གྱི་བློ་སྦྱོང་དང་
བསམ་བློའི་རྟོགས་པ། མི་གཞིའི་སྒེར་ཚུགས་བཅས་གྱ་ནོམ་པ་ཞིག་མེད་
ཚེ་འུ་ ཅག་གི་རིག་གནས་དགག་སྒྲུབ་ཀྱི་ཁོར་ཡུག་དེ་ གཙང་ཡངས་ཤིག་
འབྱུང་ཁག་པོ་ཡིན་པ་རེད། འདིའི་སྐོར2005ལོའི《 སྤང་ལྗོངས》དགུན་
དེབ་ཏུ་འཁོད་པའི་ཁོ་བོའི《 དྲང་གཏམ་བརྗོད་པའི་སྤོབས་པ》ཞེས་པར་
རགས་ཙམ་གླེང་ཡོད། ཞིབ་ ཏུ་ ཤེས་འདོད་མཁན་ཚོས་རྩོམ་དེ་་་་་་
གཟིགས་རོགས་ཞུ།（ཉན་པོའི་ཐལ་མོ་རྡེབ་སྒྲ)
མེ་ལྕེ། ཡ—ད་ངས་ཁྱེད་རྣམ་པར་འདྲི་ཚིག་ཅིག་འདྲི། དེང་སང་
དྲ་བའི་ངོས་དང་སྤྱི་ཚོགས་ཀྱི་སྟེང་དུ་ནུབ་བྱང་མི་རིགས་སློབ་ཆེན་དང༌།
《 ཤར་དུང་རི》དུས་དེབ། རང་མོས་གླེང་སྟེགས་བཅས་ལ་སྐྱོན་བརྗོད་
དང་དགག་སྒྲུབ་མང་པོ་བྱེད་ཀྱིན་འདུག དཔེར་ན། ནུབ་བྱང་མི་
རིགས་སློབ་ཆེན་གྱི་སློབ་མ(བོད་ཀྱི་སློབ་མ)ཞིག་ཡིན་ཕྱིན་ཕལ་ཆེར་ལྟ་ལོག་
པ་རེད་ཟེར་བ་དང༌། ཡང་ན་ཁོ་ཚོ་ཆོས་ལུགས་ལ་མི་དགའ་ཟེར་གྱིན་
- 162 -



རྟོགས་སད - དགག་སྒྲུབ . རྒྱུ་འབྲས་བློ་མིག
འདུག 《ཤར་དུང་རི》དུས་དེབ་ནི “ཁ་གསོན་པོ་དང་ལག་ཤི་བོ” རེད་
ཟེར་གྱིན་འདུག རང་མོས་ གླེང་སྟེགས་ནི “ དོན་གྱི་སྙིང་པོ་མེད་པའི་
རང་རང་གང་འདོད་ཀྱི་གཏམ་གླེང”ཞིག་རེད་ཟེར་གྱིན་འདུག དེས་མི་
ཚད་ ནུབ་བྱང་མི་རིགས་སློབ་ཆེན་ནི “ རིག་གནས་ཀྱི་ཆ་ནས་ གསར་པ་
གསར་པ་མི་ཤེས་པ་དང་རྙིང་པ་རྙིང་པ་མི་ཤེས་པའི་བོད་ཀྱི་ཞབས་འདྲེན་
མཁན་མང་པོ་འཚོགས་ས”ཞིག་རེད་ཟེར་གྱིན་འདུག “ནུབ་བྱང་མི་
རིགས་སློབ་ཆེན་གྱི་མི”རུ་འབོད་པའི་ཁྱེད་རྣམས་ལ་མཚོན་ན་སྐད་ཆ་འདི་
དག་ཐོས་སྐབས། རང་གི་ངོ་ཚ་ཞིག་རེད་བསམ་གྱི་ཡོད་དམ། ཡང་ན་
རང་གི་གཟི་བརྗིད་ཅིག་རེད་བསམ་གྱི་ཡོད། ཡང་ན་རང་གི་སློབ་སྦྱོང་
གི་ཁོར་ཡུག་འདི་ལ་འཁང་ར་བྱེད་ཀྱི་ཡོད། །
སློབ་གྲོགས་ཁ་པ། ཨ་རོགས་ཚོ། འདི་ལ་འུ་ཅག་གིས་ངེས་པར་དུ་
ལན་འདེབས་དགོས་གི་རེད། ཚང་མ་ཁ་རོག་གེར་འདུག་ཉན་གི་མ་རེད།
（ཉན་པོའི་དགོད་སྒྲ)
སློབ་གྲོགས་ཀ་པ། ནུབ་བྱང་མི་རིགས་སློབ་གྲྭ་ཆེན་མོ་ཡིན་ན་འདྲ།
《ཤར་དུང་རི》དུས་དེབ་ཡིན་ན་འདྲ། རང་མོས་ གླེང་སྟེགས་ཡིན་ན་
འདྲ། སྤྱི་ཚོགས་སྟེང་ན་འདྲ་མི་འདྲ་སྣ་ཚོགས་བཤད་ཀྱིན་འདུག ཆ་
མ་ཆོ་རིགས་མང་པོ་བཤད་ཀྱིན་འདུག ལྷག་པར་དུ་ རང་མོས་ གླེང་་
སྟེགས་ལ་མཚོན་ན། གླེང་སྟེགས་འདི་འགོ་ཚུགས་ནས་ད་ལྟའི་བར་དུ་
ཕལ་ཆེར་ལོ་ངོ་བཞི་ཡི་ལོ་རྒྱུས་ཡོད་གི སྐུ་ཞབས་མེ་ལྕེ་ལགས་འདི་གར་
- 163 -



ཚེར་མའི་ལམ་གྱི་ང་རོ།
ཞིབ་འཇུག་སློབ་མ་ཡིན་པའི་སྐབས་སུ་ཁོ་དང་གོ་དགུ་ལོའི་དངོས་གཞི་
འཛིན་གྲྭ་དང་ང་ཚོ་ མི་ སྐོར་ ཞིག་ གིས་ གསར་དུ་ བཙུགས་ པ་ ཞིག་ ཡིན།
ལོ་ངོ་འདི་དག་ གི་རིང་ལ་ སློབ་ གྲོགས་ཚོའི་སྨྲ་བརྗོད་རང་དབང་དང་།
སྙིང་སྟོབས། བསམ་བློ་སོགས་ཀྱི་ཐད་ལ་ནུས་པ་བླ་ལྷག་ཐོན་ཡོད་པ་
རེད། དེང་སང་སྤྱི་ཚོགས་སྟེང་རང་མོས་གླེང་སྟེགས་ལ་བཟང་ངན་སྣ་
ཚོགས་བཤད་བཞིན་པ་ལ། ང་ལ་མཚོན་ན་ཧ་ཅང་དགའ་འོས་པ་ཞིག་
རེད། ཅིའི་ཕྱིར་ཟེར་ན། ཡིན་མིན་གང་མང་དང་བཟང་ངན་སྣ་་་
ཚོགས་བཤད་ པ་དེས་ རང་མོས་ གླེང་སྟེགས་ཀྱིས་ནུས་པ་ཐོན་ སོང་བའི་
རྟགས་ རེད། སྤྱི་ ཚོགས་ ལ་ གཡོ་འགུལ་ ཐེབས་ སོང་ བའི་ རྟགས་ རེད།
ཁོ་ལ་གསོན་ཤུགས་ལྡན་པའི་རྟགས་རེད། དེ་མ་ཡིན་པར་ཅི་ཡང་གྲགས་
རྒྱུ་མེད་པ་ནི་ནུས་པ་མ་ཐོན་པའི་རྟགས་རེད་འདོད་གི རང་མོས་གླེང་
སྟེགས་ཀྱིས་ཁུ་སིམ་པའི་བོད་ཀྱི་སྤྱི་ཚོགས་དེ་ཉིད་གཉིད་ལས་དཀྲོགས་ཏེ་
མི་རྣམས་ལ་འདང་རྒྱག་རྒྱུ་ཞིག་བྱིན་པ་རེད། དེ་ནི་དངོས་གནས་དགའ་
འོས་པ་ཞིག་རེད་སྙམ་གི དེའི་རྐྱེན་གྱིས་སྤྱི་ཚོགས་ཀྱིས་གདེང་འཇོག་ཇི་
ལྟར་བྱས་རུང་ང་ལ་མཚོན་ན་དེ་ནི་འུ་ཅག་གི་ང་རྒྱལ་དང་གཟི་བརྗིད་ཅིག་
ཏུ་བརྩི་རུང་བ་དང་། ལ་རྒྱ་ཞིག་ཏུ་བརྩིས་ན་ཡང་མི་ཆོག་རྒྱུ་མེད་གི་
འདོད་གི (ཉན་པོའི་ཐལ་མོ་རྡེབ་སྒྲ)
སློབ་གྲོགས་ག་པ། མི་མང་པོ་ཞིག་ནི་ནུབ་བྱང་མི་རིགས་སློབ་གྲྭ་ཆེན་
མོ་ནས་ཡིན་ཟེར་ན་དགའ་གི་འདུག དེས་མི་ཚད་ལྟ་ལོག་པ་རེད་ཟེར་
– 164 -



རྟོགས་སད - དགག་སྒྲུབ • རྒྱུ་འབྲས་བློ་མིག
ན་ཡང་དགའ་གི་འདུག རྒྱུ་མཚན་ནི་ལྟ་ལོག་པ་ཡིན་ཟེར་ན་དེར་བསམ་
བློ་ གསར་ པ་ དང་ ལྟ་ ཚུལ་ གསར་པ། ཡང་ན་ཐུན་མོང་མ་ ཡིན་ པའི་་་
བསམ་གཞིག་གཏོང་སྟངས་ཤིག་ཡོད་པས་རེད། མི་སུ་ཞིག་ཡིན་རུང་
ཐུན་མོང་མ་ཡིན་པ་ཞིག་ལ་དགའ་ནི་རེད། གཞན་དང་མི་མཐུན་པའི་
ཁྱད་པར་བ་ཞིག་ལ་དགའ་ནི་ རེད། ནུབ་བྱང་མི་རིགས་སློབ་གྲྭ་ཆེན་
མོའི་བོད་ཀྱི་སློབ་མ་རྣམས་ལྟ་ལོག་རེད་ཅེས་བརྗོད་ན་དགའ་གི་ཡོད་པ་དེ་
ནི་ང་ལ་མཚོན་ན་སྐྱོན་བརྗོད་བྱེད་དགོས་ པ་ཞིག་རེད། ནུབ་བྱང་མི་
རིགས་སློབ་གྲྭ་ཆེན་མོའི་བོད་སྐད་ཡིག་རིག་གནས་ སློབ་ གླིང་གི་སློབ་མ་
རྣམས་ཅི་འདྲ་ཞིག་ཡིན་པ་འུ་ཅག་རང་མི་རང་ལ་རྒྱུས་ཡོད་ནི་རེད། འུ་
ཅག་གི་དགེ་རྒན་ཕུལ་བྱུང་ཅན་ལ་ལ་དང་། ཡང་ན་མཐར་ཕྱིན་ཟིན་
པའི་སློབ་མ་ཕུལ་བྱུང་ཅན་དེ་དག་གི་འོད་ཟེར་དེ་འུ་ཅག་གི་དགེ་སློབ་མང་
པོའི་སྟེང་ལ་འཕྲོས་པས། ད་གཟོད་ནུབ་བྱང་མི་རིགས་སློབ་གྲྭ་ཆེན་མོ་
འདི་སྤྱི་ཚོགས་སྟེང་སྐད་གྲགས་ཡོད་པར་གྱུར་པ་རེད། སློབ་མ་གང་མང་
ཞིག་གིས་འོད་ཟེར་དེ་ལ་བརྟེན་ནས་རང་ཉིད་ང་རྒྱལ་སྐྱེ་གི་ཡོད་པ་རེད།
དེའི་རྐྱེན་གྱིས་ང་རང་ཉིད་ལ་མཚོན་ན་ཧ་ཅང་སྐྱོ་གི (ཉན་པོའི་ཐལ་མོ་རྡེབ་
སྒྲ） ཚང་མས་ནུབ་བྱང་མི་རིགས་སློབ་གྲྭ་ཆེན་མོའི་སློབ་མ་རྣམས་ལ་བསམ་
བློ་ ཡོད། ལྟ་ ཚུལ་ ཡོད། བསམ་ ཕོད་ པ་ དང་། བཤད་ ཕོད་ པ།
སྒྲུབ་ཕོད་པ་ཅན་ཡིན་ཞེས་གླེང་གི་ཡོད་པ་རེད། ཁ་སང་དེ་རིང་བལྟས་
ཡོང་ན་དོན་དངོས་སུ་དེ་འདྲ་ཞིག་ཨེ་རེད། རང་གི་ལག་ཟུང་བྲང་ཁར་
165 —



ཚེར་མའི་ལམ་གྱི་ང་རོ།
སྦྱར་ཏེ་ཞིབ་ཏུ་འདང་ཞིག་རྒྱོབ་དང༌། ད་ལྟ་དེ་འདྲ་ཨེ་ཡོད་གི གཏན་
ནས་ཡོད་ནི་མ་རེད། ལྟ་ལོག་པ་དང་བསམ་བློ་ཅན་ཕར་ཞོག ཐ་ན་
སློབ་མ་རྣམས་ལ་ཁྲིད་སྟེགས་སྟེང་ནས་མར་འཁོར་ཏེ་གཏམ་ཞིག་བཤད་
པའི་སྙིང་སྟོབས་ཀྱང་མི་འདུག ད་འུ་ཅག་དགའ་རྒྱུ་ཨེ་ཡོད་གི ང་
རྒྱལ་སྐྱེ་རྒྱུ་ཨེ་ཡོད་གི དེ་གཅིག་ཡིན། དེང་སང་གཞན་གྱིས་གདེང་
འཇོག་བྱེད་པའི་ཚེ་ན་དེ་ལ་རྒྱུ་མཚན་ཞིག་ཡོད་ནི་རེད། ཡང་ན་ཁྱོད་ལ་
བསམ་བློ་ཡོད་དགོས་ནི་རེད། ཡང་ན་ཁྱོད་ལ་ཐུན་མོང་མ་ཡིན་པའི་
བསམ་གཞིག་གཏོང་སྟངས་ཁྱད་པར་བ་ཞིག་ཡོད་དགོས་ནི་རེད། ཡང་
ན་ཁྱོད་ལ་གྲུབ་འབྲས་ཁྱད་པར་བ་ཞིག་ཡོད་དགོས་ནི་རེད། འུ་ཅག་གི་
ཞིབ་འཇུག་སློབ་མ་རྣམས་ཡིན་ན་འདྲ། དངོས་གཞི་སློབ་མ་རྣམས་ཡིན་
ན་འདྲ། ཆེད་སྦྱོང་སློབ་མ་རྣམས་ཡིན་ན་འདྲ། ཚང་མས་མིག་མདུན་
གྱི་སློབ་དེབ་ཁོ་ན་དང་སྐར་གྲངས་ཙམ་ལ་མི་བལྟ་བར་དཔེ་ཆར་མང་དུ་
བལྟས། བསམ་གཞིག་མང་པོ་བཏང་སྟེ་རང་ཉིད་ཀྱི་ལམ་རང་ཉིད་ཀྱིས་
གསར་གཏོད་བྱེད་དགོས་ནི་རེད། རང་ཉིད་ཀྱི་ནུས་པ་ཞིག་སྦྱང་དགོས་
ནི་རེད། འུ་ཅག་གི་བོད་ཡིག་སྡེ་ཁག་གི་སློབ་ཁྲིད་ཀྱི་བཀོད་སྒྲིག་དང་
སློབ་མ་ཚོའི་སྦྱང་བྱ་ལ་བལྟས་ཡོང་ན་འུ་ཅག་ལ་ལམ་གཅིག་མ་གཏོགས་
ཡོད་པ་མ་རེད། དེའི་རྐྱེན་གྱིས་སྤྱི་ཚོགས་སྟེང་ནུབ་བྱང་མི་རིགས་སློབ་
གྲྭ་ཆེན་མོར་རེ་ལྟོས་ཆེན་པོ་བྱེད་པ་ལ་ང་ཧ་ཅང་སྐྲག་གི ཧ་ཅང་སེམས་
ཁུར་ཆེ་གི སྔོན་ཆད་ཀྱི་མི་བུ་རྣམ་དཔྱོད་ཅན་དག་གིས་ལམ་བཏོད་ཤུལ་
– 166 —



རྟོགས་སད་ དགག་སྒྲུབ • རྒྱུ་འབྲས་བློ་མིག
ནས་འུ་ཅག་ཕྱི་རབས་པ་རྣམས་ཀྱིས་ཤུལ་ཟིན་རྒྱུ་མ་རེད་སྙམ་ནས་སྐྲག་གི
སེམས་ཁུར་ཆེ་གི དེས་ན་འུ་ཅག་ང་རྒྱལ་ཞིག་སྐྱེ་དགོས་པ་དང་ལ་རྒྱ་
ཞིག་འཛིན་དགོས་ན་ད་ལྟ་ནས་འགོ་རྩོམ་དགོས་གི ཐོག་མར་རང་ཉིད་
མི་ཡིན་པ་ངོས་ཟིན་དགོས་གི བར་དུ་སྒེར་ཚུགས་ཀྱི་མི་གཞི་བརྟན་པོ་
ཞིག་ཆགས་དགོས་གི མཐའ་མར་རང་རྐྱ་ཐུབ་པའི་བསམ་བློ་ཞིག་ཡོད་
དགོས་གི དེ་ལྟར་ཡིན་ན་ད་གཟོད“ནུབ་བྱང་མི་རིགས་སློབ་ཆེན་གྱི་མི”
ཞིག་ཡིན་ཟེར་ན་ཆོག་ལ། ནུབ་བྱང་མི་རིགས་སློབ་ཆེན་གྱི་སྙིང་སྟོབས་
སོ་ཞེས་ ནའང་ཆོག་པ་རེད། དེ་གཉིས་ཡིན། དོ་དགོང་ང་ཧ་ཅང་
དགའ་དྲགས་པའི་རྐྱེན་གྱིས་སེམས་ཚོར་དེ་གནོན་མ་ཐུབ་པར་སྐད་ཆ་འདི་
འདྲ་ཞིག་ཐལ་སོང༌། ཡ—ད་བཀའ་དྲིན་ཆེ། （ཉན་པོའི་ཐལ་མོ་རྡེབ་སྒྲ）
སློབ་གྲོགས་ང་པ། ཡ—ད་འདི་ནས་ངས་སྐད་ཆ་ཐུང་ཐུང་ཞིག་་་་
བཤད། དུས་རབས་ཉི་ཤུ་པའི་ལོ་རབས་དགུ་བཅུ་པའི་སྨད་ཙམ་དང་།
དུས་རབས་ཉེར་གཅིག་པའི་འགོ་འདིར་འུ་ཅག་ལ་བོད་རང་གི་སྲོལ་རྒྱུན་
རིག་གནས་ལ་ཕྱིར་རྟོག་དང་དགག་སྒྲུབ་བྱེད་པའི་མྱུ་གུ་འབུས་འགོ་ཚུགས་
པ་ རེད། འདི་ འདྲའི་ བསམ་ བློའི་ མཐོ་ རླབས་ ཤིག་ ཟེར་ ན་ ཆོག་ གི
རླུང་འཚུབ་ ཅིག་ ཟེར་ ན་ ཆོག་ གི རླབས་ རྒྱུན་ ཞིག་ ཟེར་ ན་ ཆོག་ གི་
འདི་འདྲ་ཞིག་འཕྱུར་བྱུང་བ་རེད། ངས་བལྟས་ན་དེ་ནི་བོད་ཀྱི་རིག་
གནས་ལ་ད་དུང་གསོན་ཤུགས་ཡོད་པའི་རྟགས་རེད། དེ་ཅི་ཞིག་ལ་ཟེར་
ན། དུས་རབས་སྔོན་མའི་ལོ་རབས་བདུན་ཅུ་པའི་ནང་ལ་བསམ་བློའི་
– 167 -



ཚེར་མའི་ལམ་གྱི་ང་རོ། །
མཐོ་རླབས་འདི་འདྲ་ཞིག་ཅིའི་ཕྱིར་འབྱུང་མ་ཐུབ་པ་རེད། ཡང་ན་ལོ་
རབས་སུམ་ཅུ་པའི་ནང་ལ་ཅིའི་ཕྱིར་འབྱུང་མ་ཐུབ་པ་རེད། ཡང་ན་དེ་
ལས་སྔ་བའི་བོད་ལ་ཆོས་ལུགས་ཀྱི་གྲུབ་མཐའ་མང་པོ་ཡོད་པའི་དུས་སུ་
ཅིའི་ཕྱིར་འབྱུང་མ་ཐུབ་པ་རེད། དེས་ན་ཏག་ཏག་ཁ་སང་དེ་རིང་ལ་
འདི་འདྲ་ཞིག་འབྱུང་དགོས་པའི་རྒྱུ་མཚན་ཅི་ཞིག་རེད། འདི་ནི་ངས་
གོང་དུ་བཤད་པ་ལྟར་བོད་ཀྱི་རིག་གནས་ལ་ད་དུང་གསོན་ཤུགས་གསར་
པ་དང་ཚེ་སྲོག་གསར་པ་ཞིག་ཡོད་པའི་རྟགས་རེད། དེ་གཅིག་ཡིན།
ཡང་ཕྱིར་འཁོར་ནས་འདང་ཞིག་བརྒྱབ་ན་ རྟོགས་སད་པ་དང་་་་
བསམ་བློ་པ་འདི་ལྟ་བུ་ད་ལྟའི་མཁས་དབང་ཚོའི་ཁྲོད་ནས་ཅིའི་ཕྱིར་མ་
བྱུང་བ་རེད། ལྷག་པར་དུ་བོད་རང་གི་སྲོལ་རྒྱུན་རིག་གནས་ལ་ཐོས་
བསམ་སྒོམ་གསུམ་བྱེད་པའི་མཁས་པའི་ཁྲོད་དུ་ཅིའི་ཕྱིར་མ་བྱུང་བ་རེད།
ཡང་ན་རྟོགས་སད་པ་དང་བསམ་བློ་ པ་འདི་འདྲ་ལོ་ཚོད་ཀྱི་ཆ་ནས་ན་
གཞོན་དང་། ཤེས་བྱའི་སྒྲིག་གཞིའམ་གྲུབ་ཆའི་ཆ་ནས་ནུབ་གླིང་གི་རིག་
གནས་ལ་ཤེས་རྟོགས་ཡོད་པའི་མིའི་ཁྲོད་ནས་བྱུང་སོང་བ་རེད། འདི་ལ་
འདང་རྒྱག་རྒྱུ་མང་པོ་ཞིག་ཡོད་གི་སྙམ། ངས་བལྟས་ན་འུ་ཅག་ལ་འདི་
འདྲ་ཞིག་བྱུང་བ་ནི་ནུབ་ཕྱོགས་རིག་གནས་ཀྱི་སྙིང་སྟོབས་ལ་ཐོས་བསམ་
དང་དེ་ཚུར་ལེན་བྱེད་པའི་འབྲས་བུ་རེད་སྙམ། གལ་ཏེ་ནུབ་ཕྱོགས་རིག་
གནས་ཀྱི་སྙིང་སྟོབས་འདི་མེད་པའི་དབང་དུ་བཏང་ན། འུ་ཅག་གི་ན་
གཞོན་ཁྲོད་ཀྱི་རྟོགས་སད་པ་དང་བསམ་བློ་པ་འདི་དག་ཀྱང་ཡོད་ནི་མ་
– 168 -



རྟོགས་སད - དགག་སྒྲུབ • རྒྱུ་འབྲས་བློ་མིག
རེད་ཅེས་ཁ་ཚོན་བཅད་དེ་བརྗོད་ཆོག དེང་སང་གི་རིག་གནས་དགག་
སྒྲུབ་ཡིན་ན་འདྲ། རིག་གནས་ཕྱིར་རྟོག་ཡིན་ན་འདྲ། རིག་གནས་བློ་
འབྱེད་ཡིན་ན་འདྲ། དེའི་སྲོག་སྙིང་མི་བུའི་སྟེང་དུ་འཇོག་པ་དང༌། མི་
ཚུལ་རིང་ལུགས་ཀྱི་བསམ་བློ་གླེང་བ་འདི་ཡང་ནུབ་ཕྱོགས་རིག་གནས་ཀྱི་
སྙིང་སྟོབས་ཤིག་རེད། དེ་ནི་ནུབ་གླིང་གི་རིག་རྩལ་བསྐྱར་དར་དང་བློ་
འབྱེད་ལས་འགུལ། ཆོས་ལུགས་བཅོས་སྒྱུར་སོགས་ཀྱི་ལོ་རྒྱུས་ལ་བལྟས་
ན་ ཤེས་ གི དེས་ ན་ དོ་ དགོང་ གི་ བརྗོད་ གཞི་ སྟེ་ རྟོགས་ སད་ དང་།
དགག་སྒྲུབ། རྒྱུ་འབྲས་བློ་མིག་འདི་ལ་མཚོན་ན་ཡང་ཐོག་མར་གང་ནས་
རྟོགས་སད་ཐེབས་དགོས་གི་ཟེར་ན། སྲོལ་རྒྱུན་རིག་གནས་ཀྱི་དྲ་རྒྱ་ལས་
རྟོགས་སད་ཐེབས་དགོས་གི གང་ལ་དགག་སྒྲུབ་བྱེད་དགོས་གི་ཟེར་ན།
སྲོལ་རྒྱུན་རིག་གནས་ལས་དུས་རབས་དང་སྤྱི་ཚོགས་ལ་མི་འཚམ་པའི་ཆ་
དེ་ལ་དགག་སྒྲུབ་བྱེད་དགོས་གི རྒྱུ་འབྲས་བློ་མིག་དེ་ཡང་གཟུ་བོའི་སྒོ་
ནས་དྲང་བདེན་སྐྱོང་བ་དང་གནས་ལུགས་རྩི་བའི་བློ་མིག་ཡོད་དགོས་གི
ཁྱེད་ཅག་ནི་ལམ་འདི་ལ་ཐོག་མར་ཞུགས་མཁན་རེད། ཁྱེད་ཚོས་ཚེར་
མའི་ལམ་བུ་འདི་ལྟ་བུ་ཞིག་ཀྱང་བདམས་དང་ཟིག ངེད་ཅག་ལ་མཚོན་
ནའང་འདིའི་ ཕྱོགས་ ཀྱི་ འགན་ ཁུར་ ཡོད་ ནི་ རེད། ལེགས་ བཤད་ དུ།
ཅང་ཤེས་རྟ་ཡིས་རབ་བཙལ་བས། ། ཕྱི་བཞིན་ཁྱི་ ཡང་འབྲངས་པར་་་་་
བྱེད། ། ཅེས་པ་བཞིན་ངེད་ཚོ་ནི་ཁྱེད་ ཅག་གི་རྗེས་འདེད་དགོས་པ་རེད།
དེ་ཡིན་ན་ཁྱེད་ཚོས་ཀྱང་འདིའི་སྐོར་ལ་འདང་རྒྱག་དགོས་གི ད་ཁྱེད་ལ་
- 169 -



ཚེར་མའི་ལམ་གྱི་ང་རོ།
འདྲི་རྒྱུ་ཞིག་ནི་རྟོགས་སད་ཡིན་ན་གང་ནས་སད་དགོས་གི སད་བྱ་གང་
རེད། སད་བྱའི་ཡུལ་མུན་ནག་གང་རེད། དགག་སྒྲུབ་ཡིན་ན་གང་ལ་
དགག་སྒྲུབ་བྱེད་དགོས་ གི འུ་ ཅག་གི་སྲོལ་ རྒྱུན་རིག་གནས་ནི་འདི་
འདྲའི་གཏོས་ཆེ་བ་ཞིག་རེད། དེའི་གང་ཞིག་ལ་དགག་སྒྲུབ་བྱེད་དགོས་
གི ངས་བལྟས་ན་མི་ཚུལ་བསམ་བློ་ལས་བསྟན་པ་ལྟར་ཐོག་མར་མི་བུའི་
རིན་ཐང་དང་གོ་གནས་དེ་གཏན་ལ་ཕབ། དེ་ནས་མི་བུའི་སྐྱེས་ཐོབ་ཀྱི་
འདོད་པ་སོགས་མངོན་དུ་དབྱུང་དགོས་པར་འདོད། དེ་ལྟར་བྱས་ནས་
སྤྱི་ཚོགས་དང་རིག་གནས་ཀྱི་སྒྲིག་གཞི་གསར་པ་ཞིག་ཆགས་དགོས་གི
ཡང་ཁ་སང་ངེད་ཅག་སྐོར་ཞིག་ཁ་བརྡ་བྱེད་དུས། ལ་ཤས་ཀྱིས་
དེང་སང་བོད་ཀྱི་ནང་པའི་ཆོས་ལུགས་འདི་ལ་མི་གང་མང་ཞིག་ གིས་་
དགག་སྒྲུབ་བྱེད་ཀྱི་ཡོད་ནའང་། ནང་པའི་ཆོས་ལུགས་འདིས་མི་མང་པོ་
ཞིག་ལ་སེམས་ཀྱི་རྒྱགས་ཕྱེ་གྱ་ནོམ་པ་ཞིག་སྩོལ་ཐུབ་གི བོད་མི་མང་
པོའི་སེམས་དྲོ་གི་ཟེར། དེས་ན་དད་པ་ཡོད་པ་ཙམ་གྱིས་སེམས་དྲོ་ཐུབ་
ནི་ཨེ་རེད། འདི་ལ་ཡང་ངོ་མས་འདང་རྒྱག་རྒྱུ་ཡོད་གི ད་དེ་འདྲ་ཞིག་
རེད། བཤད་གི་བཤད་གི་ཡང་འཕྲོས་ཐལ། （ཉན་པོའི་ཐལ་མོ་རྡེབ་སྒྲ）
མེ་ལྕེ། རེད། ཁྱེད་ཀྱིས་བཤད་པ་བདེན་གི ཁྱེད་ཀྱི་འདྲི་ཚིག་
གི་ལན་དེ་ ཕལ་ཆེར་ཁྱེད་ཀྱིས་དྲི་བ་འདྲི་ཞོར་དུ་རང་ གིས་ ལན་བཏབ་
བཏང་ཐལ། ངའི་ལན་ཡང་ཕལ་ཆེར་དེ་འདྲ་ཞིག་རེད། གོང་ནས་
ཀྱང་མང་པོ་བཤད་ཟིན། ད་ཡང་བསྐྱར་བྱེ་བྲག་གིས་ཇེ་གསལ་དུ་གཅིག་
– 170 -



རྟོགས་སད: དགག་སྒྲུབ • རྒྱུ་འབྲས་བློ་མིག
བཏང་ན། འུ་ཅག་རྟོགས་སད་ཅི་ཞིག་ཐེབས་དགོས་གི་ཟེར་ན། མི་བུ་
སྐྱེད་སྲིང་བྱེད་ས་དང་མི་བུ་སྒལ་ཚིགས་ཅན་ཡར་སློང་ས་མི་འགྲོ་བའི་སྲོལ་
རྒྱུན་རིག་གནས་ཀྱི་ཁོར་ཡུག་དེ་ལས་རྟོགས་སད་ཐེབས་དགོས་གི་ཟེར་བ་
ཡིན། གང་ཞིག་ལ་དགག་སྒྲུབ་བྱེད་དགོས་གི་ཟེར་ན། མི་བུའི་རིན་
ཐང་ཁྱད་དུ་གསོད་ ཅིང་མི་བུ་ ཡར་སློང་བར་ གེགས་ སུ་ གྱུར་ པའི་ རིག་་་
གནས་དེ་ལ་དགག་སྒྲུབ་བྱེད་དགོས་གི་ཟེར་བ་ཡིན། དེ་ལྟར་བྱེད་པར་
ཤེས་ཡོན་ཅན་ཞིག་ལ་མཚོན་ན་རྒྱུ་འབྲས་བློ་མིག་ཡོད་དགོས་གི་ཟེར་བ་
ཡིན། དྲང་བདེན་སྐྱོང་དགོས་ གི་ཟེར་བ་ཡིན། རྒྱུ་འབྲས་གནས་་་་
ལུགས་རྩི་དགོས་གི་ཟེར་བ་ཡིན། །
སློབ་གྲོགས་ཁ་པ། རྟོགས་ སད་ ཅེས་ པ་ནི་ ཅིག་ གི་ནང་ནས་ སད་་་་
དགོས་གི་ཟེར་གོད་གི དགག་སྒྲུབ་ཅེས་པ་ནི་མི་འཚམ་པ་ཞིག་ལ་དགག་
དགོས་གི་ཟེར་གོད་གི དེ་གཉིས་གོ་གི ཡིན་ནའང་རྒྱུ་འབྲས་བློ་མིག་
ཅེས་པ་དེ་ང་ལ་མཚོན་ན་ཅུང་མི་གོ་གི འདི་ནི་ང་རང་གི་གོ་བ་ལེན་
སྟངས་ཤིག་ལ་རག་ལས་པས་ལན་མ་བཏབ་ཀྱང་ཆོག(ཉན་པོའི་དགོད་སྒྲ)
མེ་ལྕེ། ཡ—རྒྱུ་འབྲས་བློ་མིག་འདི་ཁྱེད་ལ་མཚོན་ན་མ་གེ་མོག་གེ
(མག་མོག)ཞིག་རེད་ལ། (ཉན་པོའི་དགོད་སྒྲ)
སློབ་གྲོགས་ཁ་པ། འུ་ཅག་རྩོམ་ལ་འཇུག་པའི་སྐབས་སུ་ཐ་སྙད་གང་
མང་ཞིག་བེད་སྤྱོད་གཏོང་གི་ཡོད་པ་རེད། ཐ་སྙད་དེ་དག་མང་ཚོགས་
དང་ཁ་གྱེས་སོང་ཚེ་མི་འགྲིག་གི་སྙམ། ང་རང་གི་ཆེད་ལས་ནི་སྐད་བརྡ་
– 171 -



ཚེར་མའི་ལམ་གྱི་ང་རོ།
རིག་པ་ཡིན་པས་རྒྱུན་དུ་འདིའི་ཕྱོགས་ལ་འདང་ཅུང་ཙམ་རེ་རྒྱག་གི་ཡོད།
འུ་ཅག་གིས་མང་ཚོགས་ཀྱི་སྐད་ཆ་ལ་འདང་རྒྱག་དགོས་གི དཔེར་ན།
རྒྱུ་འབྲས་ཟེར་བ་འདི་ལ་ཡང་མང་ཚོགས་ཀྱི་སྐད་ཆའི་ཁྲོད་ན་དེ་དང་ཆ་
མཚུངས་པ་ཡོད་གི ཡང་རྟོགས་སད་ཐེབས་ཟེར་བ་འདི་ལ་མང་ཚོགས་
ཀྱི་སྐད་ཆའི་ཁྲོད་དུ་རྟོགས་པ་སད་ཟེར་གི འདི་དང་འདི་ལྟ་བུའི་ ཐ་
སྙད་མང་པོ་ཞིག་བོད་རང་གི་སྲོལ་རྒྱུན་རིག་གནས་ནང་ན་ཡོད་གི དེང༌
སང་བཀོལ་ས་ཡང་འགྲོ་གི ཁ་ལ་ཡང་བདེ་གི དེ་མ་ཡིན་པར་ཐ་སྙད་
རང་ལ་ཡོད་བཞིན་དུ་ཚོད་ཚོད་ལ་གསར་བཟོ་བྱས་ན་མི་འགྲིག་གི དེང་
སང་གི་ཐ་སྙད་མང་པོ་ཞིག་ལ་རྒྱ་ནག་སྐད་ཀྱི་ཤན་ཞུགས་ཡོད་པ་འདྲ།
དེའི་རྐྱེན་གྱིས་ཐ་སྙད་གང་ཞིག་བཀོལ་ན་མང་ཚོགས་དང་ཉེ་བར་བཅར་
དགོས་པ་ལས་དེ་ལ་ཁ་བྲལ་ན་མི་འགྲིག་གི་འདོད། རྟོགས་པ་སད་ན་
ཡང་མང་ཚོགས་ཀྱི་ཁྲོད་ནས་རྟོགས་པ་སད་དགོས་པ་ལས། ལྟག་རྒྱབ་
ཞིག་ནས་རྟོགས་པ་སད་ན་མི་འགྲིག་ག(ཉན་པོའི་དགོད་སྒྲ་དང་ཐལ་མོ་རྡེབ་
སློབ་གྲོགས་ཁ་པ། (རྩེད་མོའི་ཚུལ་དུ)ང་རང“ སད”སྔ་བའི་རྐྱེན་གྱིས་
སྐད་ཆ་ཁ་ཤས་ཤིག་ངག་ལས་ཐལ་སོང་ནི་རེད། ཡ—ད་སློབ་གྲོགས་
གང་མང་ཞིག་གིས་རང་གི་དྲན་ཚུལ་བརྗོད་ཐུབ་ཀྱི་མེད་པ་ལ་བལྟས་ཡོང་
ན་ད་རུང“ སད”མེད་ནི་མང་པོ་ཡོད་ག（ཉན་པོའི་དགོད་སྒྲ་དང་ཐལ་མོ་རྡེབ་
སྒྲ) ཨ་ལ་དེ་ཀུ་རེ་ཡིན། ཚང་མས་རང་རང་གི་ལྟ་ཚུལ་ཞིག་རྗོད་དང་།
– 172 -



རྟོགས་སད - དགག་སྒྲུབ • རྒྱུ་འབྲས་བློ་མིག
མེ་ལྕེ། ངོ་མ་བོད་ཀྱི་མི་རིགས་སློབ་གྲྭ་ཆེན་མོ་གཞན་རྣམས་དང་
བསྡུར་ན། ནུབ་བྱང་མི་རིགས་སློབ་གྲྭ་ཆེན་མོ་ནི“ སད”སྔ་ལ་འདི་གར
“ སད་མི”ཡང་མང་ནི་རེད། །
སློབ་གྲོགས་ཅ་པ། རིག་གནས་དང་རིགས་གཞུང་གང་ཞིག་ཡིན་ཡང་
ཐ་སྙད་ནི་ཧ་ཅང་གལ་ཆེན་ཞིག་ཡིན་པ་ནི་སྨོས་མ་དགོས་པ་ ཞིག་རེད།
དེས་ན་ཐ་སྙད་འདི་བོད་རང་གི་སྐད་ཀྱི་ཆོས་ཉིད་དང་མཐུན་པ་བྱེད་རྒྱུ་ནི་
གཙོ་ བོ་ ཞིག་ རེད། ད་ གོང་ དུ་ སློབ་ གྲོགས་ ཁ་ པས་ བཤད་ པ་ ལྟར།
དཔེར་ན། རྟོགས་སད་ཐེབས་ལ་ རྟོགས་པ་སད་ཟེར་རྒྱུ་དང༌། ཡང་
དཔེར་ན་དེང་སང་དུས་དེབ་དང་ཚགས་པར་སོགས་ཀྱི་སྟེང་དུ་རྩོམ་སྒྲིག་
པ་ཟེར་གྱིན་འདུག ངས་བལྟས་ན་དེ་ནི་མ་དག་པ་ཞིག་རེད། དེ་ལ་
རྩོམ་སྒྲིག་བྱེད་མཁན་ཞེས་བཤད་ན་འགྲིག་གི ད་ལྟ་བཀོལ་སྤྱོད་བྱེད་
བཞིན་པའི་ ཐ་སྙད་མང་པོ་ཞིག་ལ་རྒྱ་ནག་སྐད་ཀྱི་བྲོ་བ་ཆེ་གི ཁྱེད་
རྣམས་ལ་མཚོན་ན་ ཐ་སྙད་བཀོལ་བའི་སྐབས་སུ་བོད་རང་གི་སྐད་དང་
མཐུན་པ་དང༌། བོད་རང་གི་བརྡ་སྤྲོད་དང་མཐུན་པ། བོད་རང་གི་ཐ་
སྙད་ཀྱི་གྲུབ་ལུགས་དང་ མཐུན་པར་བྱེད་རྒྱུ་ནི་ཤིན་ ཏུ་ གལ་ཆེན་རེད་་
འདོད་གི (ཉན་པོའི་ཐལ་མོ་རྡེབ་སྒྲ)
མགོ་འཛིན་པ་པད་མ་དབང་རྒྱལ། གོང་ནས་ཞིབ་འཇུག་སློབ་མ་རྣམས་
ཀྱིས་བགྲོ་གླེང་མང་པོ་མཛད་ སོང་། ཡིན་ནའང་དངོས་གཞི་སློབ་མ་་
རྣམས་ད་རུང་ཁ་རོག་གེར་བསྡད་འདུག གོང་དུ་བཤད་པ་བཞིན་ནུབ་
– 173 -
，



ཚེར་མའི་ལམ་གྱི་ང་རོ།
བྱང་མི་རིགས་སློབ་གྲྭ་ཆེན་མོ་ནི“ སད”སྔ་བ་རེད་ཟེར་གོད་གི བལྟས་
ཡོང་ན་དོན་དངོས་སུ་དེ་འདྲ་ཞིག་ཀྱང་རེད། དེ་ཅིའི་ཕྱིར་ཟེར་ན། འུ་
ཅག་ལ་སློབ་མ་རྣམས་ཀྱིས་རང་མོས་སྒོས་རྩ་འཛུགས་བྱས་པའི་བསམ་བློ་
རིག་གནས་བགྲོ་གླེང་བྱེད་སའི་རང་མོས་གླེང་སྟེགས་ཡོད་ལ། 《 ཤར་
དུང་རི》ལྟ་བུའི་དུས་དེབ་ཀྱང་ཡོད། དེས་མི་ཚད་འཁོས་ཞན་ཞིང་ཉམ་
ཆུང་བའི་བོད་ཀྱི་བུད་མེད་ཀྱི་གནས་སྟངས་ལ་དམིགས་ཏེ་ཆེད་དུ་བསྒྲུབས་
པའི《 གངས་ཅན་སྐྱེས་མའི་ཚགས་པར》ལྟ་བུ་ཡང་ཡོད་པ་རེད། དེའི་
རྐྱེན་གྱིས་སྐད་ཆ་དེ་ལྟ་བུ་བཤད་ཆོག་ཆོག་རེད་སྙམ་གི གཤམ་ནས་
དངོས་གཞི་སློབ་མ་རྣམས་དང་ལྷག་པར་དུ་སྐྱེས་མ་ཚོས་གཏམ་བཤད་
གནང་བར་སྙིང་ནས་རེ་བ་ཞུས་པ་ཡིན། །
སློབ་གྲོགས་ཆ་པ། ཁྱེད་ཀྱི《 ཁུ་སིམ་ཁད་ཀྱིས་དཀྲོག》ལས《དུས་ཀྱིས་
བསྐུལ་པའི་ཅོང་བརྡ》ཞེས་པའི་རྩོམ་དུ་འདི་འདྲའི་སྐད་ཆ་ཞིག་ཡོད་གི
“ང་རང་མཐར་ཕྱིན་སའི་ནུབ་བྱང་མི་རིགས་སློབ་གྲྭ་ཆེན་མོ་ལྟ་བུར་མཚོན་
ན། ན་ནིང(2003ལོར)བོད་སྐད་ཡིག་སྡེ་ཁག་ནས་དངོས་གཞི་སློབ་མ་
37དང་ཞིབ་འཇུག་སློབ་མཉམཐར་ཕྱིན། ཡིད་སྐྱོ་བ་ཞིག་ལ་དངོས་གཞི་
སློབ་མ37ལས་སྤྱི་ཚོགས་སྟེང་ལས་གནས་རྙེད་པ་མི 5མ་གཏོགས་མེད་པ་
རེད། དེ་ལས་ཀྱང་ཁྱེད་ཅག་ཡིད་ཆེས་དཀའ་བ་ཞིག་ནི་ཞིབ་འཇུག་སློབ་
མའི་ཁྲོད་ནའང་བྱ་བ་མ་རག་པར་ལུས་ཡོད་པ་དེ་ཡིན།” འདི་ནི་ངས་
བལྟས་ན་བོད་ཀྱི་སློབ་གསོའི་གནད་དོན་གལ་ཆེན་ཞིག་རེད་ལ། བོད་
174 -



རྟོགས་སད• དགག་སྒྲུབ • རྒྱུ་འབྲས་བློ་མིག
སྤྱིའི་ གནད་དོན་གལ་ཆེན་ཞིག་ཀྱང་རེད། དེང་སང་སྤྱི་ཚོགས་སྟེང་
མཐར་ཕྱིན་སློབ་མ་རྣམས་ཀྱི་ལག་ཏུ་བྱ་བ་མི་རག་པ་ནི་ཚང་མས་ཤེས་ནི་
རེད། དེ་ནི་སློབ་གསོ་གཉེར་སྟངས་ལ་རག་ལས་པ་ཞིག་རེད། འུ་ཅག་
གི་སློབ་གསོ་གཉེར་སྟངས་ནི་སྣ་གཅིག་ཅན་དང་ཆིག་རྐྱང་བ་ཡིན་པ་རེད།
དེས་མི་ཚད་སློབ་མ་རྣམས་ཀྱི་ཡོན་ཚད་དང་ནུས་པ། འབྱུང་སྤུས་སོགས་
ལའང་ཐད་ཀར་དུ་འབྲེལ་བ་ཡོད་པ་ཞིག་རེད། གོང་ནས་རྣམ་པ་ཚོས་
བཤད་ཚུལ་ལ་བལྟས་ན། སྤྱིར་ཡིན་ན་མི་རིགས་སློབ་གྲྭ་ཆེན་མོ་གཞན་
དག་དང་བསྡུར་ན་རང་རེའི་ནུབ་བྱང་མི་རིགས་སློབ་གྲྭ་ཆེན་མོའི་སློབ་མ་
རྣམས་ཀྱི་ལག་ཏུ་བྱ་བ་རག་ན་འགྲིག་གི ཡིན་ནའང་དོན་དངོས་སུ་དེ་
འདྲ་ཞིག་མ་རེད། ད་ལོ་ང་རང་གཙོས་མི་རིགས་དགེ་ཐོན་མཐོ་རིམ་
ཆེད་སྦྱོང་སློབ་གྲྭར་སོང་བ་ཡིན། སློབ་གྲྭ་དེའི་སློབ་མ་རྣམས་ཀྱི་སློབ་
གཉེར་བྱེད་སྟངས་དང་སློབ་གྲྭའི་སྒྲིག་ལམ་ནི་འུ་ཅག་ལས་ལྡབ་འགྱུར་གྱིས་
བཟང་གི དེས་མི་ཚད་མཐར་ཕྱིན་སློབ་མ་རྣམས་ཀྱི་ལག་ཏུ་བྱ་བ་རག་
ཚད་ཀྱང་འུ་ ཅག་ལས་མང་གི གོ་ ཐོས་ ལྟར་ན་ན་ནིང་ ལྷ་ སའི་ལས་་
ཁུངས་ཁ་ཤས་ཀྱིས་ལས་བྱེད་མི་སྣ་བསྡུ་སྐབས། ལྷོ་ནུབ་མི་རིགས་སློབ་
གྲྭ་ཆེན་མོ་གཅིག་པུ་ནས་མི་བཅུ་དྲུག་བསྡུས་ཏེ་འུ་ཅག་གི་སློབ་གྲྭ་ནས་མི་
གཅིག་ཀྱང་མ་བླངས་ཟིག འདི་རྣམས་ལ་བལྟས་ཡོང་ན། འུ་ཅག་གི་
སློབ་མ་རྣམས་ནི་ཕུལ་བྱུང་མིན་པའི་རྟགས་རེད། ད་གོང་དུ་སློབ་གྲོགས་
ག་པས་བཤད་པ་བཞིན་འུ་ཅག་ང་རྒྱལ་སྐྱེ་རྒྱུ་མེད་གི མགོ་བོ་ཀྲོག་ཀྲོག་
– 175 -



ཚེར་མའི་ལམ་གྱི་ང་རོ།
བྱེད་རྒྱུ་མེད་གི རང་རང་གི་ངོས་ཐད་ནས་སློབ་སྦྱོང་ལ་ཧུར་བརྩོན་བྱེད་
དགོས་གི་འདོད་གི ངའི་བསམ་ཚུལ་དེ་འདྲ་ཞིག་ཡིན། （ཉན་པོའི་ཐལ་མོ་
རྡེབ་སྒྲ)
སློབ་གྲོགས་ཇ་པ། ངས་ཁྱེད་ལ་འདྲི་རྒྱུ་ཞིག་ནི་རིག་གནས་གསར་པ་
ཞེས་པ་དེ་དོན་ངོ་མས་གང་འདྲ་ཞིག་ལ་ངོས་འཛིན་གྱི་ཡོད་དམ། །
མེ་ལྕེ། རིག་གནས་གསར་པ་ཞེས་དངོས་པོ་ལྟར་དུ་རྡོག་རྡོག་ཅིག་
སྟོན་རྒྱུ་ཡོད་པ་མ་རེད་ལ། སྤང་སྐོང་ཕྱག་རྒྱ་ལྟར་དུ་གནམ་ནས་འབབ་
རྒྱུ་ཞིག་ཀྱང་ཡོད་ནི་མ་རེད། དེ་ནི་རང་དབང་དང་མང་གཙོ། འདྲ་
མཉམ། ཚན་རིག་སོགས་འགྲོ་བ་མིའི་རིགས་ཀྱི་ཡོངས་ཁྱབ་རིན་ཐང (
it fr/#)ལྟ་ཚུལ་གཙོ་བྱས་པའི་མི་བུ་དཔྱོད་ཤེས་ཅན་དང་མི་བུ་སྒལ་ཚིགས་
ཅན། མི་བུ་གཞུང་དྲང་ ཅན། མི་བུ་སྒེར་ཚུགས་ ཅན། མི་བུ་ རྒྱུ་
འབྲས་ཅན་ཡར་སློང་བ་དང་སྐྱེད་སྲིང་བྱེད་པའི་མི་ཆོས་རིག་གནས་འདི་
ལ་བརྗོད་ཀྱི་ཡོད་པ་རེད། འུ་ཅག་ལ་མཚོན་ན་ད་སོ་མ་མི་ཆོས་ རིག་
གནས་ཀྱི་མྱུ་གུ་འབུས་འགོ་ཚུགས་པ་ཙམ་རེད། དེའི་རྩ་བ་ཚུགས་ཤིང་
ཡལ་འདབ་རྒྱས་རྒྱུ་ནི་མི་རབས་གང་མང་ཞིག་གི་ལས་དོན་རེད་སྙམ།
སློབ་གྲོགས་ག་པ། དེང་སང་མི་མང་པོ་ཞིག་གིས་ཟི་ལིང་གི་ཞོགས་
དུང་སོགས་ཀྱིས་ཆོས་ལུགས་ལ་དགག་སྟེ་རིག་གནས་གསར་པ་བཤད་གོད་
གི་ཞེས་སྡིགས་མོ་བྱེད་ཀྱིན་འདུག ངས་བལྟས་ན་ཁོ་ཚོས་ཀྱང་ང་ཚོས་
རིག་གནས་གསར་པ་བཤད་གོད་ཅེས་གླེང་གི་མི་འདུག ཁོ་ཚོས་བཤད་
– 176 -



རྟོགས་སད : དགག་སྒྲུབ • རྒྱུ་འབྲས་བློ་མིག
གི་ཡོད་པ་ནི་མི་བུ་ཅི་ལྟར་སློང་བ་དང་མི་བུའི་རང་ངོ་ཟིན་རྒྱུ་དེ་གཙོ་བོ་
བཤད་གོད་གི མི་བུ་དེ་གླེང་བའི་ཚེ་ན་ཆོས་ལུགས་དང་འབྲེལ་བ་ཅུང་
ཙམ་ཡོད་པས་དེ་ལ་དགག་སྒྲུབ་བྱས་པ་རེད། དེའི་རྐྱེན་གྱིས་དགོན་པའི་
གྲྭ་པ་ཚོས་དེ་ལ་གོ་བ་ཡང་དག་ཅིག་ལོན་གྱི་མི་འདུག 《དཔྱོད་ཤེས་རྒྱང་
འབོད》དང《བདག་དཔེ་ཚོགས》སོགས་གང་ལ་བལྟས་ཡོང་ན་ཆོས་ལུགས་
ཀྱི་ཆེད་དུ་ཆོས་ལུགས་ལ་དགག་པ་རྒྱག་པ་ཞིག་གཏན་ནས་མ་རེད། རྒྱུ་
མཚན་དེའི་དབང་གིས་མི་མང་པོ་ཞིག་ནི་རིག་གནས་གསར་པ་ཞེས་གླེང་
ན་མི་དགའ་བ་དང་། ཡང་ན་རིག་གནས་གསར་པ་ཞེས་པའི་ཐ་སྙད་
དེའི་སྟེང་ལ་མ་དགའ་བའི་རྣམ་འགྱུར་གྱིས་དེ་ཁོ་ན་ལ་ཤི་འཐམ་རོ་འཐམ་
བྱེད་པ་ནི་མི་འགྲིག་གི་སྙམ། བསམ་གཞིག་གཏོང་སྟངས་དེ་སྣ་མང་ཅན་
དང་རྒྱ་སྐྱེད་ན་འགྲིག་གི (ཉན་པོའི་ཐལ་མོ་རྡེབ་སྒྲ)
སློབ་གྲོགས་ཇ་པ། སྐད་ཆ་གསར་པ་དང་བསམ་བློ་གསར་པ་ཡིན་པ་
ཙམ་གྱིས་དེའི་རྗེས་སུ་འབྲངས་ན་མི་འགྲིག་གི་
སློབ་གྲོགས་ག་པ། འོ་ལེ། རྒྱུ་འབྲས་བློ་མིག་དང་སྒེར་ཚུགས་ཀྱི་མི་
གཞི་ནི་འདི་འདྲའི་སྐབས་ལ་ད་གཟོད་བཤད་དགོས་སོང་བ་རེད། རང་
གི་མགོ་བོ་དེ་རང་ལ་ཐོགས་ཡོད་པས་གཞན་ཟེར་རྗེས་འབྲངས་དང་བླུན་
པོ་ཆུ་སྣ་གར་འཁྲིད་བྱེད་ཉན་ནི་མ་རེད། །
སློབ་གྲོགས་ཇ་པ། ངས་བལྟས་ན་ཐུན་མོང་མ་ཡིན་པ་དང་ཁྱད་པར་
བ་ཞིག་ཡིན་ཚེ་ཡོད་ཚད་རིག་གནས་གསར་པ་ལ་ངོས་འཛིན་གྱིན་འདུག
– 177 =



ཚེར་མའི་ལམ་གྱི་ང་རོ།
དེ་བས་མི་ཞིག་ལ་མཚོན་ན་རང་གི་ལྟ་ཚུལ་དེ་བདེན་ན་མི་བདེན་ན་དེ་འདྲ་
ཞིག་ཡོད་ཚེ་བསམ་བློ་གསར་པ་ཡིན་པར་རློམ་གོད་གི དེ་འདྲ་ཞིག་རེད་
སློབ་གྲོགས་ག་པ། ལུང་གི་རྒྱབ་རྩ་དང་རིགས་པའི་སྒྲུབ་བྱེད་སོགས་
ཅི་ཡང་མེད་པར་གང་བྱུང་དུ་སྨྲ་བ་དེ་ལ་ བསམ་བློ་གསར་པ་ག་ལ་ཟེར།
དེ་ལ་སྤྱི་དང་བྱེ་བྲག་གི་ཁྱད་པར་ཞིག་ཡོད་གི གོང་ནས་བཤད་པ་ལྟར་
རིག་གནས་གསར་པ་ཞེས་བརྗོད་ན་སྤྱི་ཞིག་རེད་ལ། བྱེ་བྲག་ཏུ་བབས་
ན་མི་བུ་སློང་རྒྱུ་དེ་རེད།
སློབ་གྲོགས་ཉ་པ། སྐུ་ཞབས་ཉི་གཞོན་གྱིས་ད་སྔ་བོད་ཀྱི་དུས་དེབ་
མང་ཆེ་བ་ནི་རིག་གནས་ཀྱི་གད་སྙིགས་རེད་ཟེར་གྱི་འདུག 《དཔྱོད་
ཤེས་རྒྱང་འབོད》དང《 བདག་དཔེ་ཚོགས》སོགས་པར་སྐྲུན་བྱས་པར་རྐྱེན་
བྱས་ཏེ་འུ་ ཅག་གི་ རིག་གནས་ཀྱི་སྡེ་ན་ རིག་གནས་དགག་སྒྲུབ་ཀྱི་གླེང་
ཕྱོགས་དེ་ཧ་ཅང་ཤུགས་ཆེ་གི ཁྱེད་ཀྱིས་བལྟས་ན་ད་དུང་མུ་མཐུད་དུ་
འདི་ལྟར་ཕྱིན་ན་འགྲིག་གམ། ཡང་ན་འདི་དག་ནི་རིག་གནས་ཀྱི་གད་
སྙིགས་ཤིག་རེད་འདོད་གི དེ་ནི་འདྲི་ཚིག་དང་པོ་ཡིན། འདྲི་ཚིག་
གཉིས་པ་ནི་རང་མོས་གླེང་སྟེགས་འདི་བཙུགས་ནས་ད་ལྟའི་བར་ལོ་ངོ་
བཞི་འགོར་བའི་རིང་ལ་ཞིབ་འཇུག་སློབ་མ་དང༌། དངོས་གཞི་སློབ་མ།
ཆེད་སྦྱོང་སློབ་མ་བཅས་ཀྱི་བསམ་བློ་བཅིངས་འགྲོལ་དང་རིག་གནས་བློ་
སྦྱོང་སོགས་ཀྱི་ཐད་ལ་ནུས་པ་བླ་མེད་ཅིག་ཐོན་ཡོད་པ་རེད། དེས་མི་
– 178 -



རྟོགས་སད - དགག་སྒྲུབ • རྒྱུ་འབྲས་བློ་མིག
ཚད་དགེ་སློབ་ ཕན་ཚུན་བར་དང་སློབ་མ་ ཕན་ཚུན་བར་ལ་འབྲེལ་ ཟམ་
འཛུགས་པར་ཡང་ནུས་པ་གལ་ཆེན་ཐོན་ཡོད་པ་རེད། ང་རང་ནི་རྒྱུན་
པར་ རང་མོས་ གླེང་སྟེགས་ལ་ཞུགས་ མཁན་ཞིག་ཡིན་པ་དང་། གླེང་
སྟེགས་འདིའི་སྟེང་ནས་བློ་བསྐྱེད་ཀྱང་མི་ཆུང་བ་ཞིག་ཐོབ་སོང་། ཡིན་
ནའང་འདི་དང་འབྲེལ་ཡོད་ཀྱི་སློབ་མ་མང་པོ་ཞིག་རིམ་བཞིན་མཐར་ཕྱིན་
པའི་རྗེས་སུ། རང་མོས་གླེང་སྟེགས་འདི་ག་ལེ་ག་ལེར་ཉམས་བཞིན་པའི་
ཚོར་ པ་ ཞིག་ སྟེར་ གི སྔོན་ གྱི་ དེ་ ལྟ་ བུའི་ གསོན་ ཤུགས་ མེད་ པ་འདྲ།
ལྷག་པར་དུ་ལོ་ངོ་བཞི་བོ་འདིའི་རིང་ལ་རང་མོས་གླེང་སྟེགས་སྟེང་ནས་
བུད་མེད་ཅིག་གིས་གཏམ་བཤད་པ་ནི་ཧ་ལམ་མཐོང་མ་མྱོང་། ཁྱེད་ནི་
རང་མོས་གླེང་སྟེགས་འདི་ཐོག་མར་འཛུགས་མཁན་གྱི་འགན་འཛིན་པའི་
གྲས་ཡིན་པར་མ་ཟད། འདིའི་ཐད་ནས་རྒྱུན་པར་གཏམ་བཤད་ཀྱང་
མང་པོ་ཞིག་གནངས་མྱོང་། ཁྱེད་ཀྱིས་བལྟས་ན་རང་མོས་གླེང་སྟེགས་
འདི་ལ་ཞན་ཆ་ཅི་ཞིག་ཡོད་གི ཁྱེད་རང་མཐར་ཕྱིན་ཏེ་སྤྱི་ཚོགས་སྟེང་
སོང་ནས་ཕྱིར་འཁོར་ཏེ་རང་མོས་གླེང་སྟེགས་འདི་ལ་སེམས་ཁུར་དང་ལྟ་
རྟོག ཡང་ན་ཁ་བལྟ་དང་མིག་བལྟ་འདྲ་བྱས་ཨེ་མྱོང་། ཡང་ན་ད་ལྟའི་
རང་མོས་གླེང་སྟེགས་ཀྱི་འགན་འཛིན་པ་རྣམས་ལ་བློ་གསལ་འདྲ་ཕུད་ཨེ་
མྱོང་། (ཉན་པོའི་ཐལ་མོ་རྡེབ་སྒྲ）
མེ་ལྕེ། རེད། དེང་ སང་འུ་ ཅག་ ལ་ དུས་ དེབ་ མང་ པོ་ ཡོད་ གི
དུས་དེབ་ཀྱི་རྟགས་ཡོད་མེད་གཉིས་ཀ་ཧ་ཅང་མང་གི ངས་བལྟས་ན་མི་
– 179 -



ཚེར་མའི་ལམ་གྱི་ང་རོ། །
ཆོས་རིག་གནས་གླེང་མཁན་ཚོའི་ཁ་གཏད་དུ་གཉེར་བའི་དགོན་གྲོང་དུས་
དེབ་ ཁ་ ཤས་མ་ གཏོགས་ མང་ཆེ་བ་ནི་ རིག་ གནས་ཀྱི་གད་སྙིགས་ རེད།
ཁོ་ཚོས་གཟབ་ནན་གྱི་རིག་གནས་དགག་སྒྲུབ་དང་སྡིགས་མོ་གཉིས་ལ་དབྱེ་
བ་ཁོར་གི་མེད་པ་འདྲ། སྤྱིར་ན་དུས་དེབ་ཅིག་གཉེར་རྒྱུ་ནི་ལས་སླ་བོ་
ཞིག་མིན་ལ། འགན་འཁྲིའི་འདུ་ཤེས་ལྡན་ཞིང་གཟབ་ནན་དཔྱོད་ལྡན་
གྱི་ངང་ནས་དུས་དེབ་ ཅིག་ གཉེར་རྒྱུ་ནི་དེ་བས་ཀྱང་སླ་མོ་ཞིག་མ་རེད།
ང་རང་ཉིད་ལ་མཚོན་ནའང་ནམ་རྒྱུན་དུས་དེབ་ཅིག་གཉེར་རྒྱུའི་འདུན་པ་
ཧ་ཅང་ཆེ། དེས་མི་ཚད་འདིའི་ཕྱོགས་ལ་བསམ་བློ་ཡང་གཏོང་གི་ཡོད།
ཡིན་ནའང་དུས་དེབ་ཀྱི་འགན་འཁྲི་དེ་ ཧ་ ཅང་ལྕི་དྲགས་པས་རེ་ཞིག་་་
བཏང་སྙོམས་སུ་བཞག་པ་ཡིན། རྗེས་ཕྱོགས་ཨེ་ཐུབ་ལ་བལྟ། གཞན་
སྡིགས་མོ་དང་མི་གཞི་ཁྱད་གསོད་མ་ཡིན་པའི་རིགས་གཞུང་ལྟ་ཚུལ་དག་
ནི་མཉམ་གནས་བྱས་ན་འགྲིག་གི རིས་མེད་ཀུན་འདུས་བྱས་ན་འགྲིག་
རང་མོས་ གླེང་ སྟེགས་འདི་ སྤྱི་ལོ 2002ལོའི་ཟླ12པའི་ཚེས 8ཉིན་
འགོ་ཚུགས་པ་ནས་བཟུང་། ད་ལྟའི་བར་དུ་སྐབས 30པ་ལ་བསླེབས་
འདུག ལོ་ངོ་འདི་དག་གི་རིང་ལ་སློབ་མ་རྣམ་དཔྱོད་ ཅན་དང་སྙིང་
སྟོབས་ཅན། ཤེས་རབ་ཅན་མང་པོ་ཞིག་སྐྱེད་སྲིང་བྱས་ཡོད་ནི་རེད།
དེ་ནི་བསྙོན་དུ་མེད་པ་ཞིག་ཡིན་ནི་རེད། ང་རང་སློབ་མཐར་ཕྱིན་རྗེས་
ནམ་རྒྱུན་རང་མོས་གླེང་སྟེགས་འདི་ལ་སེམས་ཁུར་བྱེད་གི་ཡོད། དེས་མི་
- 180 -



རྟོགས་སད： དགག་སྒྲུབ • རྒྱུ་འབྲས་བློ་མིག
ཚད《 ཤར་དུང་རི》དུས་དེབ་ཡིན་ན་འདྲ། བོད་ཡིག་སྡེ་ཁག་གི་སློབ་མ་
རྣམས་ཀྱི་སློབ་གཉེར་བྱེད་ཚུལ་ཡིན་ན་འདྲ། དེ་དག་ལ་དུས་དང་རྣམ་
པ་ཀུན་ཏུ་སེམས་ཁུར་དང་དེའི་སྐོར་ རྒྱུས་ལོན་བྱེད་ཅི་ཐུབ་བྱེད་གི་ཡོད།
དེ་ནི་གཅིག་ཏུ་ནུབ་བྱང་མི་རིགས་སློབ་གྲྭ་ཆེན་མོ་ནི་ངའི་མ་ཡུམ་སློབ་གྲྭ་
ཡིན་ པ་ དང་། གཉིས་ སུ་ སློབ་ གྲྭ་ འདིའི་ སློབ་ སྦྱོང་ གི་ཁོར་ ཡུག་དང་།
བསམ་བློའི་ཁོར་ཡུག་སོགས་ང་ལ་མཚོན་ན་བཀའ་དྲིན་ཤིན་ཏུ་ཆེ་བ་ཡིན།
དེའི་རྐྱེན་ གྱིས་ ང་ སློབ་ གྲྭ་ འདི་ ལ་ ཤ་ ཚ་ ཞིང༌ སེམས་ གཏིང་ནས་ ཧ་ ཅང་
དགའ་བ་ཡིན། རང་མོས་གླེང་སྟེགས་འདི་ལ་མཚོན་ན་ཡང༌། ངས་
རྒྱུས་ལོན་བྱས་པ་ ལྟར་ན་ན་ནིང་དོ་ཚིགས་ཀྱི་བར་འདིར་ཅུང་ཉམས་
བཞིན་པའི་ཚོར་པ་ཞིག་སྟེར་གི སྔོན་གྱི་དེ་ལྟ་བུའི་གསོན་ཤུགས་དང་
སྔོན་གྱི་དེ་ལྟ་བུའི་སྙིང་སྟོབས་མེད་པའི་ཚོར་པ་ཞིག་སྟེར་གི རྒྱུ་མཚན་
དེའི་དབང་གིས་ངས་ཁ་པར་དང་སྐད་སྐུར་གྱི་ལམ་ནས་འདི་གའི་འགན་
འཛིན་པ་རྣམས་དང་། ཁྱད་པར་དུ་ཞིབ་འཇུག་སློབ་མ་པད་མ་དབང་
རྒྱལ་ལགས་ལ་རང་མོས་གླེང་སྟེགས་ཀྱི་རྒྱུན་མུ་མཐུད་དུ་སྐྱོང་དགོས་ཚུལ་
དང་། རང་མོས་གླེང་སྟེགས་ཀྱི་རྩ་དོན་ནམ་ཡང་འབོར་མི་ཉན་ཚུལ་
གླེང་བ་ཡིན། དུས་མཚུངས་སུ་སྤྱི་ཚོགས་སྟེང་ནས་ཀྱང་རིག་གནས་པ་
རྣམས་དང་འཕྲད་ན་ལན་གྲུ་རུ་ཕྱིན་ཚེ་ཡིན་གཅིག་མིན་གཉིས་རང་མོས་
གླེང་སྟེགས་སྟེང་ནས་གཏམ་བཤད་གནང་དགོས་པའི་རེ་བ་ཡང་ཡང་ཞུས་
པ་ཡིན། ངའི་རེ་བ་ཡིན་ན་ཁྱེད་རྣམ་པས་རང་མོས་གླེང་སྟེགས་འདི་ནི་
181 -



ཚེར་མའི་ལམ་གྱི་ང་རོ།
རང་རེའི་སློབ་གྲྭའི་རྟགས་མཚན་དང“གཅེས་ནོར”ཞིག་ཏུ་ངོས་བཟུང་
ནས་ཞིབ་འཇུག་ སློབ་མ་རྣམས་ཀྱིས་ཀྱང་ཁོ་ཚོར་རྒྱབ་སྐྱོར་གང་ལེགས་
གནང་རྒྱུ་དང༌། གཞན་ཡང་འུ་ཅག་ལ་ཡོད་པའི་ཞིབ་འཇུག་སློབ་མའི་
ཐོན་ཁུངས་འདི་བེད་སྤྱད་དེ། སྐབས་རེ་རེའི་ཞིབ་འཇུག་སློབ་མ་རྣམས་
ཀྱིས་རེས་མོས་སུ་གཏམ་བཤད་གནང་རྒྱུ་འདི་ཡང་རང་མོས་གླེང་སྟེགས་ལ་
མཚོན་ན་གསོན་ཤུགས་ལྡན་པའི་རྒྱུ་རུ་འགྱུར་བར་གདོན་མི་ཟ་བ་རེད།
བུད་མེད་ཚོས་ཀྱང་རང་མོས་གླེང་སྟེགས་ཀྱི་སྟེགས་བུ་འདི་བརྒྱུད་དེ་རང་
ཉིད་སྦྱོང་བརྡར་བྱེད་པ་དང་། གཏམ་བཤད་པའི་སྙིང་སྟོབས་སྐྱེད་པ།
ཐ་ ན་ བུད་ མེད་ ཀྱི་ ཐོབ་ ཐང་ དང་ཁེ་ དབང་ སོགས་ རྩོད་དགོས་ པ་ རེད།
ཡ—ད་དེ་འདྲ་ཞིག་རེད། (ཉན་པོའི་ཐལ་མོ་རྡེབ་སྒྲ)
མེ་ལྕེ། འདིར་བཞུགས་ཀྱི་སློབ་ གྲོགས་རྣམ་པས་བལྟས་ན་ང་ཚོའི་
ཕྱོགས་ན་ད་དུང་མི་འདང་ས་དང་སྐྱོན་ཆ། ཞན་ཆ། ཡང་ན་བྲིས་རྩོམ་
ལས་གནད་ལ་ཕོག་གི་མེད་ས་དང་ཤོད་གི་མེད་ས་སོགས་ཅི་ཞིག་ཡོད་གི
ཡང་ན་དེའི་ཕྱོགས་ནས་ཁྱེད་ཚོ་ལ་བསམ་འཆར་ག་འདྲ་ཡོད། །
སློབ་གྲོགས་ཏ་པ། ཁྱེད་ཚོ་རིག་གནས་བློ་འབྱེད་དང་རིག་གནས་་
དགག་སྒྲུབ་ཀྱི་ལམ་བུ་འདི་འདྲ་ཞིག་ལ་ཞུགས་ཏེ་མ་མཐའ་ཡང་ལོ་ངོ་ཁ་
ཤས་འགོར་སོང་ཟིག ལོ་ངོ་འདི་དག་གི་རིང་ལ་བརྩམས་ཆོས་ཀྱང་མི་
ཉུང་བ་ཞིག་བྲིས་ཡོད་གི ཡང་དེ་ལ་སྤྱི་ཚོགས་སྟེང་ན་དགག་ལན་ཡང་
མང་པོ་ཞིག་བྲིས་ཡོད་གི དེས་ན་ཁྱེད་ཚོས་བལྟས་ན་དགག་ལན་དེ་དག་
– 182 ——



རྟོགས་སད - དགག་སྒྲུབ རྒྱུ་འབྲས་བློ་མིག
ལས་བྲིས་པ་ལེགས་ཤོས་དང་། བྲིས་པ་འགྲིག་ཡོད་ས་དེ་འདྲ་ཨེ་ཡོད་གི
གལ་ཏེ་དེ་འདྲ་ཡོད་ན་ཁྱེད་ཚོས་ཀྱང་རང་གི་ལྟ་ཚུལ་དེ་མཁྲེགས་འཛིན་མི་
བྱེད་པར་ཡོ་བསྲང་བྱེད་རྒྱུ་དང༌། གཞན་ཡང་གཞུག་ཕྱོགས་ རྩོམ་ལ་་
འཇུག་པའི་དུས་སུ་རང་གི་སྐྱོན་ཆ་དེ་རང་ཉིད་ཀྱིས་ངོས་ལེན་བྱེད་རྒྱུ་ནི་ཧ་
ཅང་གལ་ཆེན་ཞིག་རེད། དེ་ནི་ངའི་རེ་བ་ཞིག་ཀྱང་ཡིན། (ཉན་པོའི་ཐལ་མོ་
རྡེབ་སྒྲ）
མེ་ལྕེ། བཀའ་དྲིན་ཆེ།
སློབ་གྲོགས་ད་པ། འདི་ནས་ང་རང་གི་དྲན་ཚུལ་ཐུང་ཐུང་ཞིག་་་་
བཤད། སློབ་མ་མང་པོ་ཞིག་སློབ་ཆེན་དུ་ཡོད་པའི་སྐབས་སུ་མི་རིགས་
ཀྱི་ལ་རྒྱ་བཤད་རྒྱུར་དགའ་བ་དང༌། མི་རིགས་དང་རིག་གནས་ཀྱི་དོན་
དུ་ཞེས་ ཁ་ ཕོ་ཧ་ཅང་ཆེ་གི ཡིན་ནའང་སྤྱི་ཚོགས་སྟེང་ཞུགས་རྗེས་ཁ་
བཤད་ཆུ་ཡི་ལྦུ་བ་ཙམ་རེད། དེ་བས་ཁ་ནས་བཤད་པ་དང་ལག་ལེན་
གཉིས་ཐོད་མི་ཐུག་གི ཁ་ནས་བཤད་པ་དང་ལག་ནས་སྒྲུབ་པ་གཉིས་ནི་
འགལ་བ་ལྟག་སྤྲོད་རེད། ང་རང་སྤྱི་ཚོགས་སྟེང་བྱ་བར་ཞུགས་ནས་ལོ་
ཁ་ ཤས་འགོར་རྗེས་སླར་ཡང་སློབ་སྦྱོང་ཞིག་བྱེད་བསམས་ནས་འདི་གར་
ཡོང་བ་ཡིན། ནུབ་བྱང་མི་རིགས་སློབ་གྲྭ་ཆེན་མོ་ནི་སྤྱི་ཚོགས་སྟེང་སྐད་
གྲགས་ཆེ་བས་རེ་བ་ཆེན་པོ་ཞིག་བཅངས་ཏེ་འདིར་ཡོང་བ་ཡིན། རང་
མོས་ གླེང་སྟེགས་ལ་ཡང་དུས་རྒྱུན་དུ་ཞུགས་གི་ཡོད། རང་མོས་ གླེང་
སྟེགས་ཀྱིས་སློབ་མ་གང་མང་ཞིག་ལ་དངོས་གནས་བསམ་གཞིག་ གི་གོ་
— 183 —



ཚེར་མའི་ལམ་གྱི་ང་རོ།
སྐབས་མང་པོ་བསྩལ་ སོང༌། ད་ལྟ་རིམ་གྱིས་བལྟས་ཡོང་ན་ རང་མོས་
གླེང་སྟེགས་འདི་རྩོད་པ་བྱེད་སའི་སྟེགས་བུ་ཞིག་ཏུ་གྱུར་འདུག འདི་ན་
རིག་ གནས་ གསར་ རྙིང་ རྩོད་གོད་གི ལྟ་ བ་ གསར་ རྙིང་རྩོད་ གོད་གི
གསར་རྙིང་གཉིས་རྩོད་པ་ལས་གནད་དོན་ཅི་ཡང་ཐག་གཅོད་གི་མེད་གི
གནད་དོན་ཐག་གཅོད་པའི་ སྟེང་ལ་འབབ་གི་མེད་གི དེས་ན་རྩོད་
སྟངས་འདིས་འུ་ཅག་གི་མཐུན་སྒྲིལ་ལ་གནོད་ཨེ་ཡོང་སྙམ་གི དཔེར་ན།
ན་ནིང་དགུན་ཁར་བླ་བྲང་བཀྲ་ཤིས་འཁྱིལ་གྱི་གྲྭ་པ་གཉིས་འདིར་ཕེབས་
ཏེ། རང་མོས་གླེང་སྟེགས་སྟེང་གཏམ་བཤད་ནས་འུ་ཅག་གི་བར་ལ་ཕན་
ཚུན་རྒྱུས་ལོན་དང་བསམ་འཆར་བརྗེ་རེས་བྱེད་པའི་མཐུན་སྒྲིལ་གྱི་གསེར་
ཟམ་ཞིག་འཛུགས་དགོས་ཟེར། ཡིན་ནའང་མཇུག་མཐར་བགྲོ་གླེང་དེ་
རྩོད་པ་ཛ་དྲག་གི་ངང་ནས་མཇུག་བསྡུས་པ་རེད། འདི་ལྟར་སོང་ཚེ་
མཐུན་སྒྲིལ་ཞིག་ཅི་ལྟར་ཡོང་ངམ། དེ་གཅིག་ཡིན། །
གཉིས་ན་དེང་སང་ཁྱེད་ཚོ་ལ་མཚོན་ན་བོད་ཀྱི་བསམ་བློ་པའི་འཐུས་
ཚབ་ལྟ་བུར་གྱུར་འདུག ཁྱེད་ཚོས་བཤད་པ་རྣམས་ངས་བལྟས་ན་་་་
མཚན་ཉིད་རིག་ པའི་ ཤས་ཆེ་གི ད་དོ་དགོང་ཁྱེད་ཀྱིས་བཤད་པའི་་
རྟོགས་སད་དང་དགག་སྒྲུབ། རྒྱུ་འབྲས་བློ་མིག་བཅས་ལ་མཚོན་ནའང་
མཚན་ཉིད་རིག་པའི་བརྡ་ཆད་ཏག་ཏག་རེད། དེ་བས་ངས་ངོ་མ་ཧ་མི་
གོ་གི འདི་ནི་ནུབ་གླིང་གི་མཚན་ཉིད་རིག་པའི་བརྡ་ཆད་དེ་བསྒྱུར་པ་
ཡིན་པ་འདྲ། དེང་རབས་རིག་གནས་དང་སྲོལ་རྒྱུན་རིག་གནས་ཀྱི་བར་
– 184 -



རྟོགས་སད - དགག་སྒྲུབ . རྒྱུ་འབྲས་བློ་མིག
དུ་གཞི་མཐུན་ས་ཞིག་བཙལ་རྒྱུ་ཨེ་ཡོད་གི ཁྱེད་ཚོས་འདིའི་ཕྱོགས་ལ་
ངེས་པར་དུ་འདང་རྒྱག་དགོས་གི འདི་ནི་མི་རིགས་ནང་ཁུལ་གྱི་མཐུན་
སྒྲིལ་དང་འབྲེལ་བ་དམ་པོ་ཡོད་པ་ཞིག་རེད། སྲོལ་རྒྱུན་དང་དེང་རབས་
ཞེས་ཆེ་ས་དང་མཐོ་ས་ཞིག་མི་རྩོད་པར་དེ་གཉིས་ཀྱི་གཞི་མཐུན་ས་དང་
འབབ་ས་ཞིག་གི་ཕྱོགས་ལ་འདང་རྒྱག་དགོས་གི་སྙམ། ཁྱེད་ཀྱིས་བཤད་
པའི་སྒེར་ཚུགས་ཀྱི་མི་གཞི་དང་མི་བུ་ཁེར་ཚུགས་ཅན་ཞེས་པ་དེ་གཞི་གང་
འདྲ་ཞིག་གི་སྟེང་ནས་བཤད་པ་ཡིན། གལ་ཏེ་ཚང་མ་སྒེར་ཚུགས་དང་
ཁེར་ཚུགས་ཅན་ཏག་ཏག་ཡིན་ཚེ་འུ་ཅག་གཞི་གཅིག་ཏུ་ཡོང་རྒྱུ་ཨེ་རེད།
མཐུན་སྒྲིལ་གྱི་གོང་བུ་གཅིག་གྱུར་ཅིག་ཆགས་རྒྱུ་ཨེ་རེད། ཡང་རང་ལ་
བསམ་བློ་ཡོད་ཟེར་ནས་ཁྱོད་ཀྱིས་ཁྱོད་ཀྱི་བསམ་ཚུལ་ཞིག་བཤད། ངས་
ངའི་བསམ་ཚུལ་ཞིག་བཤད་ན་ད་ཐུན་མོང་གི་ལྟ་ཚུལ་ཞིག་ཡོད་གྱི་ཨེ་རེད།
དེས་ཕན་ཚུན་ལ་གནོད་ཀྱི་ཨེ་རེད། ད་མཐུན་སྒྲིལ་ཞིག་ཡོང་རྒྱུ་ཨེ་རེད།
ང་འདི་ལ་དོགས་སྣང་སྐྱེ་གི འདིའི་ཕྱོགས་ལ་ཁྱེད་ཚོས་བསམ་བློ་ཞིག་
བཏང་ན་ལམ་ཞིག་ཨེ་ཡོད་བསམ་གི ཕན་ཐོགས་ཡོད་གྱི་རེད་སྙམ་གི
(ཉན་པོའི་ཐལ་མོ་རྡེབ་སྒྲ)
སློབ་གྲོགས་ཁ་པ། ངས་བལྟས་ན་དེ་ལ་སྐྲག་མི་དགོས་གི སྤྱིར་ལྟ་
ཚུལ་དང་མཐུན་སྒྲིལ་གཉིས་ཁ་ཁ་སོ་སོ་རེད། རྒྱལ་ཁབ་ཅིག་ལ་མཚོན་
ནས་བཤད་ནའང་ལྟ་ཚུལ་མི་མཐུན་པའི་སྐྱིད་སྡུག་གང་མང་མང་ཡོད་པ་
རེད། དེས་རྒྱལ་ཁབ་ཀྱི་མཐུན་སྒྲིལ་ལ་གནོད་ཀྱི་མི་འདུག ལྟ་ཚུལ་མི་
– 185 –



ཚེར་མའི་ལམ་གྱི་ང་རོ།
མཐུན་པ་ཡོད་པ་ནི་མིའི་རང་གཤིས་རེད། གལ་ཏེ་མི་ཀླད་པ་ཅན་ཞིག་
ཡིན་ཚེ་དེ་ལ་ལྟ་ཚུལ་མི་མཐུན་པ་ཞིག་ཡོད་ནི་རེད། བདག་ཅག་གི་སྟོན་
པའི་རྗེས་འཇུག་པ་ཐམས་ཅད་ཀྱང་དེ་འདྲ་རེད། གྲུབ་མཐའ་སྨྲ་བ་བཞི་
བོ་ཡང་རང་རང་གི་ལྟ་བ་རྩོད་པའི་ཆེད་དུ་ཁྱོད་ཤི་ང་གསོན་བྱེད་པ་ལྟ་བུ་
རེད། ཡིན་ནའང་སངས་རྒྱས་ཀྱི་བསྟན་པའི་སྟེང་ལ་ཚང་མ་གཞི་གཅིག་
ཏུ་འབབ་ནི་རེད། དེ་བས་ལྟ་ཚུལ་ནི་ཡོད་དགོས། ཐུན་མོང་མ་ཡིན་པ་
ཞིག་ཡོད་དགོས། ཚུགས་ཐུབ་ ཅིག་ཡོད་དགོས། མི་མཐུན་པ་ཡོད་
དགོས། མང་པོ་ཡོད་དགོས། ལྟ་ཚུལ་དང་མཐུན་སྒྲིལ་གཉིས་ནི་རྦད་
དེ་ཁ་ཁ་སོ་སོ་རེད། (ཉན་པོའི་ཐལ་མོ་རྡེབ་སྒྲ)
མེ་ལྕེ། ཡ—ད་དུས་ཚོད་ཀྱང་མང་པོ་འགོར་ཐལ། དོ་དགོང་གི་
བགྲོ་ གླེང༌ མཚམས་ འདི་ ནས་ འཇོག ཁྱེད་ རྣམ་ པ་ བཀའ་ དྲིན་ ཆེ།
(ཉན་པོའི་ཐལ་མོ་རྡེབ་སྒྲ)
མགོ་འཛིན་པ་ ཀིརྟི་སྐྱབས། ཡ— དེས་ན་འདི་ནས་ངས་འདིར་་་་་་
བཞུགས་ཀྱི་སློབ་གྲོགས་རྣམས་དང་ངེད་ཚོ་རང་མོས་གླེང་སྟེགས་ཚོགས་པའི་ཚབ་བྱས་
ཏེ་སྐུ་ཞབས་མེ་ལྕེ་ལགས་འདིར་འོངས་ནས་གཏམ་བཤད་གནང་བར་སྙིང་ཐག་པ་
ནས་ཐུགས་རྗེ་ཆེ་ཞུ་བ་དང་། སླད་མར་ཡང་ངེད་ཚོ་ལ་ཐུགས་ཁུར་དང་རྒྱབ་སྐྱོར་
ཡང་ཡང་གནང་བའི་རེ་བ་ཞུས་པ་ཡིན། (ཉན་པོའི་ཐལ་མོ་རྡེབ་སྒྲ）
2006ལོའི་ཟླ10པའི་ཚེས 27ཉིན་བཤུས་ ཚར། 2007ལོའི་ ཟླ 5པའི་ ཚེས
21ཉིན་སྣོན་འཕྲི་ཅུང་ཟད་དང་བཅས་ཞུས་ཐེངས་མཐའ་མ་རྫོགས་ཏེ་གཏན་ལ་ཕབ།
– 186 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
ཤེས་རྨོངས་ཀྱི“གནའ་གྲོང”དང“མེ་ལོང”
ནང་གི་གྲྭ་བཙུན། །
—ནུབ་བྱང་མི་རིགས་སློབ་ཆེན་ནས་གཏམ་བཤད་པའི་སྒྲ་ཕབ་བཤུས་པ།
སྤྱི་ལོ2006ལོའི་ཟླ11པའི་ཚེས20ཉིན།
[མགོ་འཛིན་པ་གུ་རུ་རྒྱ་མཚོ་ལགས་ཀྱི་དབུ་མཛད་གླེང་ཚིག]
སློབ་གྲོགས་རྣམ་པ། དོ་དགོང་ང་ཚོས《ཁུ་སིམ་ཁད་ཀྱིས་དཀྲོག》གི་རྩོམ་པ་
པོ་སྐུ་ཞབས་མེ་ལྕེ་ལགས་འདིར་གདན་འདྲེན་བྱས་ཏེ། ངེད་ཅག་གི《ལམ་གྱི་གླེང་
གཞི》ཚོགས་ཐེངས་བཅུ་གཅིག་པ་རུ་ཆེད་དུ་བཀོད་སྒྲིག་བྱས་ནས་འཆད་ཁྲིད་ཞུ་རུ་
འཇུག་རྒྱུ་ཡིན། དེས་ན། དོ་དགོང་གི་འཆད་ཁྲིད་ཀྱི་ནང་དོན་ནི 2006ལོའི
《སྦྲང་ཆར》དེབ་གསུམ་པའི་སྟེང་གི་རིག་ལྡན་རྒྱ་མཚོའི《གནའ་གྲོང》དང་བཀྲ་བྷའི
《མེ་ལོང》ཞེས་པའི་བརྩམས་སྒྲུང་གཉིས་ལ་དཔྱད་བརྗོད་སྤེལ་རྒྱུ་ཡིན་པ་དང་།
བཤད་ཚར་རྗེས་སློབ་གྲོགས་རྣམས་ཀྱིས་འདྲི་ཚིག་འདྲི་བ་དང་ཁོང་དང་མཉམ་དུ་
བགྲོ་གླེང་བྱེད་ཆོག ཞོལ་ནས་འཆད་ཁྲིད་ཀྱི་འགོ་རྩོམ་རྒྱུ་བྱའོ། །(ཉན་པོའི་ཐལ་
མོ་རྡེབ་སྒྲ)
ཡ—ད་ འུ་ ཅག་ གིས་ ཁ་ བརྡའི་ འགོ་ རྩོམ་ རྒྱུ་ བྱེད། སྒོ་ སམ་ དུ
“ བརྩམས་སྒྲུང《གནའ་གྲོང》དང《མེ་ལོང》ལས་འཕྲོས་པའི་དཔྱད་པ”
ཞེས་བྲིས་འདུག ངའི་དོ་དགོང་གི་གཏམ་བཤད་ཀྱི་ཁ་བྱང་ལ《 ཤེས་
– 187 -



ཚེར་མའི་ལམ་གྱི་ང་རོ།
རྨོངས་ཀྱི “གནའ་གྲོང”དང“མེ་ལོང”ནང་གི་གྲྭ་བཙུན》ཟེར། གཤམ་
ནས་བརྗོད་གཞི་འདི་དོན་ཚན་ལྔ་ཡི་སྟེང་ནས་བཤད་རྒྱུ་ཡིན། །
དང་པོ། གླེང་སློང་བ།
གཟའ་འཁོར་གཉིས་ལྷག་གི་ཡར་སྔོན་ལ་ང་རང་སྒེར་དོན་ཞིག་གི་
ཆེད་དུ་ཟི་ལིང་དུ་ཐེངས་གཅིག་སོང་བ་ཡིན། ཟི་ལིང་ནས་གྲོགས་པོ་
ཞིག་གིས་ད་སོ་མ་དཔར་མ་ཐག་པའི་ད་ལོའི 《 སྦྲང་ཆར》དེབ་གསུམ་པ་
ཞིག་ལེགས་སྐྱེས་ཀྱི་ཚུལ་དུ་གནངས་བྱུང༌། སྤྱིར་ཡིན་ན་ང་རང་འུ་ཅག་
གི《 སྦྲང་ཆར》ཐེ་བའི་དུས་དེབ་མང་པོ་ ཞིག་ལ་བལྟ་འདོད་ཆེན་པོ་མི་
འདུག ཡིན་ནའང་ཕྱིར་ཡོང་ཁར་ལམ་བར་དུ་གྲོགས་པོས་གནངས་པའི་
《 སྦྲང་ཆར》ལ་ཕར་སློག་ཚུར་སློག་བྱས་ཤིང་དཀར་ཆག་ལས་བརྩམས་སྒྲུང
《གནའ་གྲོང》དེ་བཀླག་འདོད་སྐྱེས། ཕྱིར་ལན་གྲུ་རུ་ཐོན་ནས《 གནའ་
གྲོང》དེ་ཞིབ་ཏུ་བཀླགས་པ་དང༌། དེར་ མཐུད་ནས《 མེ་ལོང》ཡང་་་་
བཀླགས་པ་ཡིན། བརྩམས་སྒྲུང་འདི་གཉིས་བཀླགས་པས་རང་ཉིད་ལ་
དྲན་འཆར་མང་པོ་བྱུང་ཞིང་རང་རེའི་རྩོམ་རིག་གསར་པ་འདི་ལ་སླར་
ཡང་ཅི་ཞིག་བཤད་འདོད་ཀྱི་འདུན་པ་ཞིག་འགོག་མེད་དུ་སྐྱེས། དེར་
བརྟེན། ཁྱེད་ཚོའི་གདན་ཞུ་དང་དུ་བླངས་ཏེ་གཏམ་བཤད་ཀྱི་བརྗོད་
གཞི་ཡང་བརྩམས་སྒྲུང་འདི་གཉིས་བྱས་པ་ཡིན།
ངས་དུས་རྒྱུན་རྩོམ་རིག་དཔྱད་བརྗོད་འབྲི་དུས་བརྩམས་ཆོས་དེ་
ir
ir
ir
– 188 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན། །
ལས་འཕྲོས་ཏེ་བསམ་བློ་དང་སྤྱི་ཚོགས་ཀྱི་ཆ་དེ་གཙོ་བོར་འཛིན་གི་ཡོད།
ཡང་ན་བརྩམས་ཆོས་དེ་ལས་འཕྲོས་ཏེ་བསམ་གཞིག་གི་སྣེ་མང་པོ་འཚོལ་
བ་དང༌། བསམ་གཞིག་གི་སྒོ་གླེགས་མང་པོ་འབྱེད་པར་སྨྱུག་ཁ་སྒྱུར་
བཞིན་ཡོད། ཡིན་ན་ཡང་གྲོགས་པོ་དང་ཀློག་པ་པོ་གང་མང་ཞིག་གིས་
རྩོམ་རིག་དཔྱད་བརྗོད་ཀྱི་རྣམ་པ་འདི་ལ་བསམ་འཆར་འདོན་གྱི་འདུག
སྐྱོན་བརྗོད་བྱེད་ཀྱི་འདུག ཁོ་ཚོས“ བརྩམས་ཆོས་བོར་བའི་དཔྱད་པ”
དང“བརྩམས་ཆོས་ནི་གཞུང་ལུགས་འགྲེལ་རྒྱག་བྱེད་དང་རང་གི་ལྟ་ཚུལ་
སྒྲུབ་བྱེད” ཁོ་ནར་གྱུར་འདུག་ཟེར། ཁོ་བོ་ལྟ་ཚུལ་འདིའི་རིགས་ལ་མི་
འཐད་དེ། གལ་ཏེ་བརྩམས་ཆོས་རྐྱང་རྐྱང་ལ་དཔྱད་པ་གཏོང་དགོས་ན་
བརྩམས་ཆོས(བརྩམས་སྒྲུང་དང་སྙན་ངག་སོགས)དེ་ག་བཀླགས་པས་ཆོག་སྟེ།
དཔྱད་བརྗོད་ཅེས་པའི་ལས་འདི་ཡང་དགོས་དོན་ཅི་ཡང་མི་འདུག་སྙམ།
དེ་བས་ང་རང་ནི་བརྩམས་ཆོས་དེའི་ཁྱད་དུ་འཕགས་པའི་སྒྱུ་རྩལ་དང་།
ངོ་མཚར་བའི་ཐབས་རྩལ། གོ་དཀའ་བའི་ནང་དོན་སོགས་ལ་དཔྱད་པ་
གཏོང་བའི་ཆིག་རྐྱང་རང་བཞིན་གྱི་དཔྱད་བརྗོད་སྤེལ་སྟངས(དེང་སང་གི་
རྩོམ་རིག་གི་དཔྱད་བརྗོད་ཕལ་ཆེ་བ་འདིའི་རིགས་སུ་གཏོགས)དེ་ལས། བསམ་
བློ་དང་སྤྱི་ཚོགས་ཀྱི་ཆ་དེ་སྲོག་སྙིང་དུ་འཛིན་པའི་འཕྲོས་དོན་རང་བཞིན་
གྱི་དཔྱད་བརྗོད་སྤེལ་སྟངས་འདི་ལ་ཤིན་ཏུ་སྤྲོ། ཁྱད་པར་དུ་ད་ལྟའི་འུ་
ཅག་ གི་ རིག་གནས་ཀྱི་གནས་བབ་འདི་ལ་མཚོན་ན་ དཔྱད་བརྗོད་སྤེལ་
སྟངས་ཕྱི་མ་འདི་ཧ་ཅང་གལ་ཆེ་བར་འདོད། དེས་ན་ཞོལ་ནས་འཆད་
– 189



ཚེར་མའི་ལམ་གྱི་ང་རོ།
འགྱུར་གྱི《གནའ་ གྲོང》དང《མེ་ལོང》གཉིས་ཀྱི་དཔྱད་པ་ཡང་དཔྱད་
བརྗོད་སྤེལ་སྟངས་ཕྱི་མའི་རིགས་འདི་ལས་མ་འདས། ངའི་དཔྱད་པ་
འདི་རུ་རྩོམ་པ་པོ་གཉིས་ཀྱིས་བཤད་འདོད་པ་དེ་མ་ཤོད་ས་ཡོད་ནའང་
ཐང༌། ཡང་ན་རྩོམ་པ་པོ་གཉིས་ཀྱི་སེམས་ལ་མ་དྲན་པ་ཞིག་ངས་བཤད་
ཡོད་ནའང་ཐང་། ཡང་ན་འདིར་བཞུགས་ཀྱི་སློབ་གྲོགས་རྣམས་ཀྱི་མྱོང་
རོལ་བྱེད་ སྟངས་དེ་ལ་ཕོག་ཐུག་བཟོ་ནའང་ ཐང་། དེ་འདྲ་ཡོད་ན་་་་
མཐོལ་ལོ་བཤགས།（ཉན་པོའི་ཐལ་མོ་རྡེབ་སྒྲ）
གཉིས་པ། ཤེས་རྨོངས་ཀྱི“གནའ་གྲོང”
རིག་ལྡན་རྒྱ་མཚོ་ལགས་ཀྱི《 གནའ་གྲོང》དེ་སྒྲུང་འབྲིང་ཞིག་རེད།
བརྩམས་སྒྲུང་འདི་ལས་ངས་བལྟས་ན་གཤམ་གྱི་གནད་དོན་འདི་དག་ཆུ་ལ་
ཆུ་བཞག་པ་ལྟར་དུ་གསལ་པོར་མཚོན་འདུག་སྙམ། །
1. བོད་མིའི་སྤྱི་ཚོགས་ཀྱི་བསྡུས་གཟུགས་དང་འཚོ་བའི་གནས་བབ་
ངོ་མ་དེ་མཚོན་འདུག་པ་སྟེ། དེ་ནི་དཔེར་ན་གནའ་གྲོང་ལ་ཆུ་མེད་པ་
དང༌། ཁ་པར་མེད་པ། སློབ་གྲྭ་མེད་པ། སྨན་ཁང་མེད་པ། སྦྲག་
ཁང་མེད་པ། ཚོང་ཁང་མེད་པ། གློག་སྒྲོན་མེད་པ། བརྙན་འཕྲིན་
མེད་པ། གཞུང་ལམ་མེད་པ་ལྟ་བུ་རེད། གནའ་གྲོང་ལ་མཚོན་ན་དེང་
རབས་ཤེས་རིག་གི་རྟགས་མཚན་འདི་དག་ཧ་ ཅང་ཆ་རྒྱུས་མེད་པ་དང༌
ལྐོག་གྱུར་ཅིག་ཡིན་པ་རེད། ཡང་མི་སྣ་གཙོ་བོཀཟུང་ཟླ་བ་ཁྱིམ་ཚང་སུ་
– 190 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན། །
ཚང་ལ་སོང་ནའང་ཇ་ནག་ཁུ་མ་གཏོགས་འཐུང་རྒྱུ་མེད་པས་འཚོ་བ་ངན་
ངོན་ཡིན་པ་དང་། གནའ་གྲོང་གི་མཁར་གྱང་རྣམས་མཐོན་པོ་གནམ་ལ་
ཟུག་པ་ལྟ་བུ་ཡིན་ཡང“མཁར་གྱང་རྙིང་པ་ནི་མི་འགྱང་བར་རྡེབ་པའི་ཉེན་
ཁ་གནས་པ་དངོས་སུ་མཐོང་ཐུབ”པ་ལྟ་བུའོ། །
2. སྤྱི་ཚོགས་དང་ཤེས་ཡོན་ཅན་བར་གྱི་འགལ་བ་དང༌། ཡང་ན་
མང་ ཚོགས་ དང༌ ཤེས་ ཡོན་ ཅན་ གཉིས་ ཀྱི་ བར་ ཐག་ མཚོན་ འདུག་ སྟེ།
གཅིག་ནས་སྡེ་དམངས་ཨུ་ཡོན་ལྷན་ཁང་གི་སྐྱ་ལྡང་དང་ཟུང་ཟླ་བ་གཉིས་
བར་ གྱི་འགལ་བ(གཙང་བོའི་འགྲམ་ནས་ཆུ་འདྲེན་འཁོར་ལོ་འཛུགས་མ་ཐུབ་པ་
དང་། ཤིང་ཆ་བེད་སྤྱོད་བྱེད་པར་བཀག་འགོག་བྱས་པ། སྡེ་དམངས་ཨུ་ཡོན་
ལྷན་ཁང་ལ་སྙན་སེང་འབུལ་དགོས་པ་སོགས）དང་། གཉིས་ནས་སྐྱ་ལྡང་ནི་
བླུན་རྨོངས་དང་མཁྲེགས་འཛིན། ཀླ་ ཀློ་དང་རྨོངས་འཐོམ་ སོགས་་་་་
མཚོན་བྱེད(དཔེར་ན། “གནའ་གྲོང་ནི་ད་དུང་རིག་གསར་གྱི་མཇུག་འགྲིལ་མ་
ཁད་ཀྱི་དུས་སྐབས་ཇི་བཞིན་གནས་ཤིང་། སྐྱ་ལྡང་ནི་ད་དུང་སྤྱི་ཚོགས་གསར་པའི་
འོད་སྣང་མ་ཕོག་པའི་སྐབས་ཀྱི་གཉའ་གནོན་མཁན་ནམ་བཤུ་གཞོག་མཁན་ཞིག་དང་
འདྲ”ཞེས་དང༌། “སྐྱ་ལྡང་གིས་གནའ་གྲོང་གི་རིག་གནས་འཕེལ་རྒྱས་དང་དཔལ་
འབྱོར་འཕེལ་རྒྱས་ཕྱོགས་སུ་ནུས་པ་ཕྲན་བུའང་འདོན་གྱིན་མེད་པར་མ་ཟད། ཆུ་
འདྲེན་འཁོར་ལོ་ཞིག་འཛུགས་རྒྱུར་ཡང་རྡུལ་ཕྲན་མཚོན་ཆ་ཞིག་བཟོ་བ་ལྟ་བུའི་
དོགས་ཟོན་བྱེད” ལྟ་བུ། —《སྦྲང་ཆར》གྱི་ཤོག་ངོས 70པར་གསལ）ཅིག་ དང་།
ཟུང༌ ཟླ་བ་ནི་རྟོགས་སད་དང་ གློད་གྲོལ། གསར་གཏོད་དང་བཅོས་
- 191 -



ཚེར་མའི་ལམ་གྱི་ང་རོ།
སྒྱུར་སོགས་ཀྱི་མཚོན་བྱེད་ཅིག་རེད། Tཟུང་ཟླ་བས་གནའ་གྲོང་གི་སྐྱོ་ལ་
སྡུག་པའི་གནས་བབ་དེ་མཐོང་བས་སེམས་ནས་མ་བཟོད་པ་དང་། ཤེས་
ཡོན་ཅན་ཞིག་གི་འགན་འཁྲི་ཕྲག་ཏུ་བླངས་ནས་ ཨ་ སྟག་མ་སྨད་གཉིས་
གཙོ་བྱས་པའི་ཐབས་ཆག་གི་འཚོ་བ་དེ་ལེགས་བཅོས་དང་ཐོན་སྐྱེད་ནུས་
ཤུགས་ བཅོས་ སྒྱུར་ བྱེད་ པའི་ ཕྱོགས་ ལ་ ཧུར་ བརྩོན་ བྱས་ པ་ དཔེར་ ན།
བཟོད་པ་ངོ་ལུག་ཚང་གི་ ཤིང་བཟོའི་ཡོ་བྱད་དག་སླར་ཡང་བཀོལ་སྤྱོད་
བྱེད་དུ་བཅུག་པ་དང་། ཨ་སྟག་ཚང་གི་ཐགས་ཁྲི་རྙིང་པ་དེ་མཐོང་ནས་
དེར་ཞིག་གསོ་བྱེད་པའི་བློ་སྐྱེས་ པ་ ལྟ་བུ། ལྷག་པར་དུ་ཁོ་ལ་ གསར་
གཏོད་ཀྱི་འདུ་ཤེས་དྲག་པོ་འདུག་པ་དེ“གསར་གཏོད་ནི་མི་རྣམས་ཀྱིས་གོ་
ལ་འདིའི་སྒང་ནས་མུ་མཐུད་དུ་འཚོ་བ་རོལ་བའི་དགོས་དབང་ ཅན་གྱི་
ཤེས་རིག་འབའ་ཞིག་ཡིན་ལ། གསར་གཏོད་ཀྱིས་ད་གཟོད་རང་ཉིད་
བྱོལ་སོང་མ་ཡིན་པའི་སྒྲུབ་བྱེད་ཧ་ཅང་མང་པོ་སྔོག་འདོན་བྱེད་སྲིད་ཅིང་།
དེ་ལ་བརྟེན་ནས་མི་དང་མིའི་བར་དུ་ཁྱད་པར་སྣ་ཚོགས་བྱུང་བར་མ་ཟད།
མི་རིགས་བར་དང་རྒྱལ་ཁབ་བར་གྱི་དར་རྒྱས་ ཀྱི་ཆུ་ཚད་ཀྱང་གསར་་་་
གཏོད་ལ་མཐོང་ཆེན་བྱས་མིན་དབང་གིས་བྱུང”(《 སྦྲང་ཆར》གྱི་ཤོག་ངོས
33——34པར་གསལ》ཞེས་པ་སོགས་ལས་གསལ་པོར་མཐོང་ཐུབ། །
གསུམ་ནས་གནའ་གྲོང་གི་མི་ནི་མི་རྒྱུས་མེད་དང་མི་ཆ་མེད་ལ་ཤིན་
ཏུ་སྡང་བ་ཞིག་རེད། “གནའ་གྲོང་གི་མི་ཕལ་མོ་ཆེ་ནི་མི་རྒྱུས་མེད་ལ་མི་
རློམ་ཞིང་། མི་རྒྱུས་མེད་ཀྱི་སྐད་ཆར་ཉན་ རྒྱུ་མི་དགའ་བར་མ་ཟད།
- 192 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
མི་རྒྱུས་མེད་མཐོང་ན་ཞེད་སྣང་ཡང་སྐྱེ་སྲིད”（《 སྦྲང་ཆར》གྱི་ཤོག་ངོས59--
60པར་གསལ)པ་དང༌། ཐ་ན་ཨ་ཁུ་བསམ་གཏན་གྱི་བུ་མོསTཟུང་ཟླ་བའི་
གམ་ནས་མོའི་ཨ་ཕ་ལ“ཨ་ཕ། ཁྱོད་ཀྱིས………..ཁོ་ཐུ་ཟུང་ཟེར་བ་དེ་མིན་
ནམ། ཁྱོད་ཀྱིས་ཡིད་ཆེས་སམ། ཁོས་ངོ་ལུག་ཀྱང་བཙོན་ལ་རྫོང་བའི་
ཉེན་ ཁ་ཆེ་ཟེར་བ་མ་ཐོས་སམ”（《 སྦྲང་ཆར》གྱི་ཤོག་ངོས75པར་གསལ)ཞེས་
ཀྱང་སྨྲས་པ་རེད། ཡ—ད་ཁྱེད་ཚོས་ལྟོས་དང༌། གནའ་གྲོང་ནི་ཤེས་
རྨོངས་ཀྱི་གནའ་གྲོང་ཞིག་ཨེ་རེད། ཡང་ན་དེང་རབས་ཤེས་རིག་གི་ཉི་
འོད་མ་ཕོག་པའི་གནའ་གྲོང་ཞིག་ཨེ་རེད། ཡང་ན་རིག་གནས་གསར་
པའི་མེ་ཏོག་གི་དྲི་ངད་མ་ལྡང་བའི་གནའ་གྲོང་ཞིག་ཨེ་རེད། དེ་བས་
གནའ་གྲོང་ནི་ཁ་རུབ་ཀྱི་སྤྱི་ཚོགས་ཤིག་ཡིན་པ་དང་། ཤེས་རིག་གསར་
པ་དང་ཕྱི་ཕྱོགས་རིག་གནས་འཕུད་རྒྱག་གཏོང་ཞིང་། སྲོལ་རྒྱུན་རྙིང་པ་
དང་ནང་གི་རིག་གནས་སྲུང་སྡོམ་བྱེད་པའི་ཁ་རུབ་ཀྱི་སྤྱི་ཚོགས་ཤིག་ཡིན་
པར་འདོད། འདི་ལྟ་བུའི་ཤེས་རྨོངས་ཀྱི་གནའ་གྲོང་ཞིག་ནས་ཟུང་ཟླ་
བ་ཕམ་པར་བརྒྱབ་སོང་བ་རེད། འདི་ནི་ད་ལྟའི་བོད་སྤྱི་ཚོགས་དང་
ཤེས་ཡོན་ཅན་བར་གྱི་འགལ་བ་རེད་ལ། མང་ཚོགས་དང་ཤེས་ཡོན་ཅན་
གཉིས་བར་གྱི་འགལ་བའང་རེད། དེང་སང་ང་ཚོས་འུ་ཅག་རྗེས་ལུས་
རེད། འུ་ཅག་རྟོགས་པ་སད་དགོས། འུ་ཅག་ལ་བློ་འབྱེད་བྱེད་དགོས་
ཟེར་གྱིན་ཡོད། འོ་ན། “གནའ་གྲོང”འདི་ནས་འུ་ཅག་ལ་བློ་འབྱེད་
བྱེད་དགོས་ན་ཐོག་མར་མང་ཚོགས་དང་ཤེས་ཡོན་ཅན་བར་གྱི་འགལ་བ་
– 193 -



ཚེར་མའི་ལམ་གྱི་ང་རོ།
དེ་ཇི་ལྟར་ཐག་གཅོད་བྱེད། ང་ཚོས་ཇི་ལྟར་བློ་འབྱེད་བྱེད། ET ཡི་
བློ་འབྱེད་བྱེད་དམ་ཡང་ན ns # E ཡི་བློ་འབྱེད་བྱེད། འདི་ནི་འུ་ཅག་ལ་
མཚོན་ན་ངེས་པར་དུ་བསམ་གཞིག་གཏོང་དགོས་པའི་གནད་དོན་ཞིག་
རེད།
འུ་ཅག་གི་ཉེ་རབས་ལོ་རྒྱུས་ལ་བལྟས་ཡོང་ན། ལྷ་སའི་སྐུ་དྲག་
གཙོ་བྱས་པའི་ཡོན་ཏན་པ་མང་པོ་ཞིག་གིས་སྐབས་ཐོག་དེར་བློ་འབྱེད་ཀྱི་
ལས་འགན་དེ་ཕྲག་ཏུ་བླངས་ཟིག དེས་མི་ཚད་རང་རང་གི་ངོས་ཐད་
ནས་འབད་པ་ཡང་བྱས་ཟིག ཡིན་ནའང་མཐའ་མཇུག་ཚང་མས་ཕམ་
ཁ་མྱངས་སོང་བ་རེད། དེའི་རྐྱེན་གྱིས་ད་ལྟ་ང་ཚོས་ཇི་ལྟར་བློ་འབྱེད་
བྱེད་པའི་ཐད་ལ་བསམ་གཞིག་ཡང་ཡང་གཏོང་དགོས་གི་
3. ཤེས་ཡོན་ཅན་གྱི་རང་གཟུགས་རྨ་མེད་པ་ཞིག་མཐོང་ཐུབ་ སྟེ།
དེ་ ནི ཀཟུང༌ ཟླ་ བ་ རེད། གཟུང༌ ཟླ་ བ་ ནི་ མི་ ཅི་ འདྲ་ ཞིག་ རེད་ ཅེ་ ན།
གཅིག་ནས་ཁོ་ནི་སྒེར་ཚུགས་ཀྱི་མི་གཞི་ལྡན་ཞིང་སྒེར་གཤིས་མངའ་བ་
དང་སྒེར་ཚུགས་ཀྱི་བསམ་གཞིག་གཏོང་མཁན་ཞིག་རེད། (ཆུ་འདྲེན་འཁོར་
ལོ་ཇུས་འགོད་བྱས་པ་དང་། སྤྱིར་ཁོ་རང་གནའ་གྲོང་དུ་གནའ་གྲོང་གི་ལྕགས་རི་
རྙིང་པ་དེ་འཚོལ་དུ་ཡོང་ནའང་། གནའ་གྲོང་གི་སྐྱ་ཟད་སྔོ་སྡུག་གི་འཚོ་བ་དེ་མཐོང་
བས་གདུང་སེམས་ཆེན་པོ་སྐྱེས་པ། ད་དུང“རང་གཤིས་དང་འགལ་བའི་བྱ་བ་སྒྲུབ་
མི་སྲིད་པ་ནི་ཁོའི་འཇིག་རྟེན་དུ་འཚོ་བའི་རྩ་དོན་ཞིག་ཡིན”པ) གཉིས་ནས་རྒྱུ་
འབྲས་བློ་མིག་གསལ་ཞིང་འགན་འཁྲའི་འདུ་ཤེས་ལྡན་པ། (དྲང་བདེན་གྱི་
- 194 —



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
ཆེད་དུ་སྐྱ་ལྡང་གཙོས་པའི་སྡེ་དམངས་ཨུ་ཡོན་ལྷན་ཁང་ལ་གདོང་གཏུག་དང་འཐབ་
རྩོད་རབ་དང་རིམ་པ་བྱས་པ་དང་། རྨོ་མོ་མ་སྨད་གཉིས་ཀྱི་ཉམ་ཐག་པའི་འཚོ་བར་
གདུང་སེམས་ཆེན་པོ་སྐྱེས་ཏེ་ཨ་སྟག་ཚང་གི་རྣང་ཞིང་ལ་ཆུ་འདྲེན་པའི་ཐད་ལ་ཧུར་
བརྩོན་ཆེན་པོ་བྱས་པ) གསུམ་ནས་བསམ་སྦྱོར་གཉིས་གཞི་གཅིག་ཏུ་འདྲེས་
ཤིང་ཁ་བཤད་དང་ལག་ལེན་གཉིས་ཐོད་ཐུག་པ། Tཟུང་ཟླ་བའི་བྱ་སྤྱོད་
གང་ལ་བལྟས་ཡོང་ན་ཁོ་ནི་ཁ་བཤད་ཁོ་ན་ཙམ་མ་ཡིན་པར་ལག་ལེན་
དངོས་ལ་འབེབ་མཁན་ཞིག་རེད། དེ་བས་ཁོ་ནི་བསམ་ཕོད་པ་དང་སྨྲ་
ཕོད་པ། སྒྲུབ་ཕོད་པ་ཅན་ཞིག་ཀྱང་རེད། ད་ལྟ་འུ་ཅག་ལ་མཁོ་བའང
Tཟུང་ཟླ་བ་ལྟ་བུའི་ཤེས་ཡོན་ཅན་རེད། དེང་སང་ཤེས་ཡོན་ཅན་དུ་རློམ་
པ་མང་པོ་ཞིག་གིས་དཔའ་གཏམ་བསྒྲགས་པ་དང་རྩོམ་རྫིག་པོ་འབྲི་བ།
ཆོ་ལོ་གང་མང་ཐོགས་ཡོད་ནའང་དོན་དངོས་དང་གནད་འགག་གི་སྐབས་
ལ་ཐུག་ཡོང་ན“ཁ་བཤད་ཆུ་ཡི་ཝུ་བ་དང་ལག་ལེན་གསེར་གྱི་ཐིགས་པ”ཁོ་
ན་ལས་མ་འདས། དེ་ནི་ཅི་འདྲའི་ཡིད་ཕངས་པ་ཞིག་རེད་ཨང་། བཞི་
ནས་ཁྲིམས་ཀྱི་འདུ་ཤེས་དང་ལྡན་པ་ཞིག་ཡིན་པ། (སྡེ་དམངས་ཨུ་ཡོན་ལྷན་
ཁང་ལ《 སྙན་ཞུ་ཡི་གེ 》ཕུལ་བ་དང། 《སྙན་ཞུ་ཡི་གེ》ཡི་ངོས་སུ་ཐམ་ག་རྒྱག་ཏུ་
བཅུག་པ་སོགས) “རྒྱ་ཡིག་ཐོག་དང་བོད་ཚིག་ཐོག”ཟེར་བ་བཞིན་འུ་ཅག་
ལ་ཡིག་ཐོག་གི་ཁྲིམས་ཀྱི་འདུ་ཤེས་ནི་དྲག་པོ་ཞིག་མི་འདུག ཁྲིམས་ཀྱི་
འདུ་ཤེས་མེད་ཚེ་སྤྱི་ཚོགས་ཀྱི་ལས་གང་ཞིག་ལ་འཇུག་ན་དེའི་མཐའ་མི་
འཁྱོལ་ཞིང་རྔོ་མི་ཐོགས་པར་མ་ཟད། དྲང་བདེན་ཞིག་གཞར་ཡང་ཡོང་
— 195 -



ཚེར་མའི་ལམ་གྱི་ང་རོ།
དཀའ་བ་རེད། ལྷག་པར་དུ་ད་ལྟའི་དུས་རབས་དང་སྤྱི་ཚོགས་འདིའི་
ནང་དུ་འུ་ཅག་ལ་མཚོན་ན་སྤྱི་དམངས་ཀྱི་འདུ་ཤེས་དང་ཁྲིམས་ཀྱི་འདུ་
ཤེས་གཙང་མ་ཞིག་རྒྱུད་ལ་འཁྲུངས་རྒྱུ་ནི་ཤིན་ཏུ་ནས་གལ་ཆེ་བ་ཞིག་རེད།
4. ཞར་བྱུང་། “གནའ་ གྲོང”གི་ སྡེ་དམངས་ཨུ་ ཡོན་ ལྷན་ ཁང་
ཡིན་ན་འདྲ། དབང་ཆའི་ རྟགས་མཚན་ཏེ་སྐྱ་ལྡང་གི་ལག་གི་ཐམ་ ག་
ཡིན་ན་འདྲ། དེ་དག་ནི་སྲིད་གཞུང་གི་མཚོན་བྱེད་གཙོ་བོ་ཞིག་ རེད།
སྲིད་གཞུང་གི་མཚོན་བྱེད་དང་ཡང་ན་ཏང་གི་སྲིད་ཇུས་དེ་དག་གནའ་
གྲོང་དུ་ཐོན་ཡོད་གི དེས་མི་ཚད་སྐྱ་ལྡང་སོགས་ཀྱིས“ལག་བསྟར”ཡང་
བྱེད་ཀྱིན་འདུག ཡིན་ནའང་མང་ཚོགས་ཀྱི་འཚོ་བ་ནི་སྔར་བཞིན་རྗེས་
ལུས་དང་དབུལ་ཕོངས་ཀྱི་གནས་སུ་གྱུར་འདུག་པ་རེད། དེ་བས་ཕྱིའི་ཆ་
ནས་ཁྲ་ཁྲ་རིག་རིག་ཡིན་ཡང་དོན་གྱིས་གནའ་གྲོང་དུ་སྲིད་ཇུས་ལག་ལེན་
དོན་འཁྱོལ་བྱེད་ཀྱི་མེད་པ་དང་། མང་ཚོགས་ཀྱི་བདེ་སྡུག་ཀྱང་ ཐག་
གཅོད་བྱེད་ཐུབ་ཀྱི་མེད་པ་དེ་མཚོན་འདུག་སྙམ། ང་ལ་མཚོན་ན་འདི་
ན་དྲི་རྟགས་ཤིག་ཡོད་གི།
5. མཇུག་བསྡོམས། བརྩམས་སྒྲུང་འདི་ བཀླགས་པ་བརྒྱུད་ང་་
ཚོས་ཤེས་རྟོགས་ཐུབ་པ་ནི། གཅིག་ནས་ཤེས་རྨོངས་ཀྱི“གནའ་གྲོང”དུ
Tཟུང༌ཟླ་བ་ལྟ་བུའི་མི་བུ་ཤེས་ རབ་ ཅན་དང༌། མི་བུ་ སྤོབས་པ་ཅན།
མི་བུ་དཔའ་གདེང་ཅན། མི་བུ་རྒྱུ་འབྲས་ཅན། མི་བུ་ལག་ལེན་པ་ནི་
གནས་ཐབས་ཡེ་ནས་ཡོད་པ་མ་རེད། “གནའ་གྲོང”དུ་ཁོའི་ལས་དབང་
– 196



ཤེས་རྨོངས་ཀྱི“གནའ་གྲོང”དང་་མེ་ལོང”ནང་གི་གྲྭ་བཙུན།
ནི་མགོ་བོར་རྡོ་ལོག་གིས་ཤུགས་ཀྱིས་བརྡབ་རྒྱུ་དེ་རེད། ཡང་ན་བློ་ཕམ་
དང་བཅས་ས་སྲོད་ཀྱི་དུས་སུ་བཙན་གྱིས་འགྲོ་དགོས་པ་དེ་རེད། དེའི་
རྐྱེན་གྱིས་ངས་བཤད་འདོད་པ་ནི་འུ་ཅག་གི་སྲོལ་རྒྱུན་རིག་གནས་ཀྱི་ཁོར་
ཡུག་འདིའི་ཁྲོད་དུnཟུང་ཟླ་བ་ལྟ་བུའི་མི་བུ་ནི་ནམ་ཡང་གནས་ཐབས་ཡོད་
པ་མ་རེད། འུ་ཅག་གི་ཁོར་ཡུག་འདི་དང་རིག་གནས་འདི་ནི་མི་བུ་ཤེས་
རབ་ ཅན་དང་མི་བུ་རྣམ་དཔྱོད་ ཅན། མི་བུ་སྤོབས་པ་ཅན། མི་བུ་
དཔའ་གདེང་ཅན། མི་བུ་སྒལ་ཚིགས་ཅན། མི་བུ་རྒྱུ་འབྲས་ཅན་དག་
འབུར་འཇོམས་དང་དམར་གསོད་གཏོང་བྱེད་ཅིག་རེད། མདོར་ན་འུ་
ཅག་གི་སྲོལ་རྒྱུན་རིག་གནས་འདི་ནི་ཤེས་ཡོན་ཅན་རྣལ་མ་འབུར་འཇོམས་
གཏོང་བྱེད་ཅིག་རེད། ཉེ་དུས་ཀྱི་རིག་པའི་དཔའ་བོ་དགེ་འདུན་ཆོས་
འཕེལ་དང་དཔལ་དོན་གྲུབ་རྒྱལ་རྣམ་པ་གཉིས་ཀྱང་འུ་ཅག་གིས་བཙན་
གྱིས་ལྔ་ལམ་དུ་བརྫངས་པ་མ་ཡིན་ནམ། གཉིས་ནས་འུ་ ཅག་ གི་ ཡོན་
ཏན་ པ་རྣམས་ ཀྱིས་ནམ་ ཡང“ གནའ་ གྲོང་གི་ལྕགས་རི་རྙིང༌པ” ལྟ་བུ་་་
འཚོལ་ བ་ དང༌། ཞིབ་ འཇུག་བྱ་ གཞི་ ཞིག་ ལག་ ཏུ་ ཨེ་ རག་ ལ་ བལྟ་བ།
བོད་རིག་པའི་ཆེད་མཁས་ཀྱི་ཆོ་ལོ་ཁྱེར་ནས་ཕྱི་རྒྱལ་དུ་འགྲོ་ཨེ་ཐུབ་ལ་བལྟ་
བ། ཡང་ན་བརྡ་ཆད་སྐམ་པོ་སྤུངས་པའི་དཔྱད་རྩོམ་རེ་བྲིས་ཏེ་ལས་
ཐོབ་ཨེ་འཕར་ལ་བལྟ་བ་སོགས་བྱེད་པ་ལས་མི་སེར་དཀྱུས་མའི་བདེ་སྡུག་
ནི་ ཐེད་ ལ་ བོར་ འདུག ཁོ་ ཚོ་ ལ་ གདུང་ སེམས་ ཆེན་ པོ་ མི་ འདུག
འགན་འཁྲིའི་འདུ་ཤེས་མི་འདུག རྒྱུ་འབྲས་བློ་མིག་མི་འདུག དེར་
ཡ 197 =



ཚེར་མའི་ལམ་གྱི་ང་རོ།
-
-
-
བརྟེན། འུ་ཅག་གིས་ཟུང་ཟླ་བ་ལ་སློབ་སྦྱོང་བྱས་ན་ཅི་འདྲ། Tཟུང་
ཟླ་བ་མིག་དཔེར་བཟུང་ན་ཅི་འདྲ། གསུམ་ནས་བརྩམས་སྒྲུང་པ་ཞིག་ལ་
མཚོན་ན་ཀྱ་ཀྱུ་འགུག་ཤུགས་ལྡན་པའི་བྱུང་རིམ་བཀོད་སྒྲིག་དང་། ཁྱད་
འཕགས་རྩེར་སོན་གྱི་སྒྱུ་རྩལ་ བཞེངས་སྐྲུན་བྱེད་རྒྱུ་མི་ གཙོ་བར་ གདུང་
སེམས་ཆེན་པོ་དང་ན་ཟུག་ཆེན་པོས་སྤྱི་ཚོགས་ཀྱི་གནད་དོན་ལ་ཁ་གཏད་
རྒྱུ་དེ་ནི་བརྩམས་ཆོས་ ལ་ མཚོན་ན་བསམ་བློས་མངོན་པར་བརྒྱན་པའི་
ཐབས་ལམ་ཉག་གཅིག་ཡིན་པ་རེད། （ཉན་པོའི་ཐལ་མོ་རྡེབ་སྒྲ)
གསུམ་པ། “མེ་ལོང”ནང་གི་གྲྭ་བཙུན།
བཀྲ་བྷ་ལགས་ཀྱི《མེ་ལོང》དེ་སྒྲུང་ཐུང་ཞིག་རེད། ད་ནི་སྒྲུང་ཐུང་
འདི་ལ་དཔྱད་པ་རགས་ཙམ་སྤེལ་ན།
1. ངས་བལྟས་ན་ཐོག་མར་བརྩམས་སྒྲུང་འདིའི་བརྗོད་གཞི་འདེམ་
པ་ཧ་ཅང་ལེགས་པོ་རེད། རྒྱུ་མཚན་ནི་འུ་ཅག་གི་སྤྱི་ཚོགས་འདི་ནི་སྐྱ་
སེར་གཉིས་མཉམ་སྡོད་བྱས་ཡོད་པའི་སྤྱི་ཚོགས་ཤིག་རེད། ད་སྔ་ཡན་
ཆད་དུ་བྲིས་པའི་རྩོམ་རིག་གསར་པའི་བརྩམས་ཆོས་དག་ནི་གྲོང་པའམ་སྐྱ་
བོའི་སྐོར་བརྗོད་བྱ་བྱས་པ་ཏག་ཏག་རེད། གྲོང་པའི་སེམས་ཀྱི་དགའ་སྐྱོ་
ཆགས་སྡང་དང་འཚོ་བ་རོལ་སྟངས་དེ་སྨྱུག་རྩེ་གཏོད་ས་གཙོ་བོ་བྱས་ཡོད་
གི ལྟོས་བཅས་ཀྱིས་སེར་མོ་ པའི་འཚོ་བ་བརྗོད་བྱ་བྱས་ཏེ་བྲིས་པའི་
བརྩམས་ཆོས་ནི་ཧ་ཅང་ཉུང་ཉུང་རེད། རྒྱ་ཅུང་ཟད་ཆུང་གི འུ་ཅག་
- 198 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
གི་སྤྱི་ཚོགས་ལ་སྐྱ་སེར་གཉིས་མཉམ་གནས་བྱེད་པའི་ཁྱད་ཆོས་འདི་ལྡན་
པས་ གྲོང་པས་ཀྱང་སེར་མོ་ པའི་ འཚོ་ བར་ རྒྱུས་ལོན་བྱས་ན་འགྲིག་གི་
འདོད། ལྷག་པར་དུ་རྩོམ་མཁན་ཞིག་ལ་མཚོན་ན་སེར་མོ་པའི་འཇིག་
རྟེན་འདི་ལ་རྒྱུས་ལོན་དང་ལྟ་ཞིབ་བྱས་ཏེ་སྨྱུག་ཁ་འདིའི་ཕྱོགས་ལ་བསྒྱུར་
ན་འགྲིག་གི་འདོད། ཡང་གཅིག་བཤད་ན་སེར་མོ་པའི་འཇིག་རྟེན་འདི་
བརྗོད་བྱ་བྱས་ནས་བརྩམས་སྒྲུང་སོགས་བྲིས་ན་འུ་ ཅག་གི་ རྩོམ་རིག་ དེ་
ཕུན་སུམ་ཇེ་ཚོགས་དང་ཡར་རྒྱས་འབྱུང་བར་ཡང་ཕན་ཐོགས་ཡོད་པ་རེད།
དེང་སང་གྲྭ་བཙུན་རྩོམ་མཁན་གྱི་ཁྲོད་ནའང་རྩོམ་རིག་གསར་པ་ལ་
འཇུག་མཁན་སྐོར་ཞིག་ཡོད་གི ལ་ཤས་ཀྱིས་རང་ཉིད་ལ་ཉམས་མྱོང་
དང་གསལ་ཆ་མེད་པ་སྟེ། དཔེར་ན་ཕོ་མོའི་བར་གྱི་བརྩེ་དུང་གི་སྐོར་
སོགས་ཀྱང་རང་མོས་སྙན་ངག་ཏུ་བྲིས་ཡོད་པ་མཐོང་རྒྱུ་ཡོད་གི དེ་ནི་
ཤིན་ཏུ་ནས་དགོད་བྲོ་བ་ཞིག་རེད། ཁྱོད་ཀྱིས་རང་ལ་རྒྱུས་མེད་པ་ཞིག་
ལབ་བརྡོལ་འབྱིན་པ་ལས་རང་ལ་རྒྱུས་ཡོད་པའི་སེར་མོ་པའི་འཇིག་རྟེན་
དེ་བྲིས་ན་མི་ལེགས་སམ། །
2. “ མེ་ལོང”འདི་ཡང་ད་ལྟའི་བོད་སྤྱི་ཚོགས་ཀྱི་བསྡུས་གཟུགས་
ཤིག་རེད། བསྡུས་གཟུགས་དེ་ལས་ གྲྭ་བཙུན་ཞིག་གི་གཟུགས་བརྙན་
མཐོང་ཡོང་། གྲྭ་བཙུན་དེ་ནི་ཅི་འདྲ་ཞིག་རེད་ཅེ་ན། མི་སྣ་གཙོ་བོ་གྲྭ་
བཙུན་བསྟན་འཛིན་འཇིགས་མེད་ནི་གཅིག་ནས་སེམས་རྒྱ་ཆུང་ཞིང་གུ་
དོག་པ་དང༌། ཁ་ནས་ཆོས་གཞུང་གི་ཚིག་འགའ་རེ་ཟློ་ནའང་དོན་གྱིས་
– 199 —



ཚེར་མའི་ལམ་གྱི་ང་རོ།
ཅི་ཡང་མི་ཤེས་པ་ཞིག་རེད། （“གྲུབ་མཐའ་མི་འདྲ་བ་ཞིག་དང་མཉམ་དུ་ནད་ལ་
གསོ་བཅོས་བྱས་ན་འཆི་བ་ལས་ཅི་ཡོད་སྙམ་པ”དང་། “གྲུབ་མཐའ་མི་འདྲ་བ་ཞིག་
དང་མཉམ་དུ་མལ་ཁང་གཅིག་ཏུ་བསྡད་ན། ནད་ལས་ཐར་ཐབས་ཡོད་དམ”“ ཤུ།
གྲུབ་མཐའ་མི་འདྲ་བ་ཞིག་དང་མཉམ་དུ་མལ་ཁང་གཅིག་ཏུ་བསྡད་ན། ཤི་རུང་
ཐར་བ་ཞིག་ཡོད་དམ”—《སྦྲང་ཆར》གྱི་ཤོག་ངོས89པར་གསལ། ཡང “ ཆོས་་
ཐམས་ ཅད་ སྟོང་ ཞིང་ བདག་ མེད་ པ། ...... མྱ་ ངན་ ལས་ འདས་ པ་ ཞི་ བ” དང༌།
“ བསྟན་འཛིན་འཇིགས་མེད་ཀྱིས་བོན་གྱི་གྲྭ་པ་དེ་གསུམ་གྱི་རྗེས་ལ་བོན་གྱི་ལྷ་དང་ལྷ་
མོ་གང་མང་ཞིག་དེད་ཡོད་ངེས་སྙམ་པ་ན། ལུས་ཀྱི་སྟོད་སྨད་ཐམས་ཅད་གཟུགས་
མེད་ཀྱི་དངོས་པོ་ཞིག་གིས་ཡོངས་སུ་མནན་ཏེ་དབུགས་ཀྱང་འབྱིན་དཀའ་བའི་ཚོར་
སྣང་བྱུང་བས། བོན་པོ་རྣམས་ལ་རྒྱབ་གཏད་དེ་སྐྱབས་འགྲོ་ཡང་ནས་ཡང་དུ་
བཟླས”--《སྦྲང་ཆར》གྱི་ཤོག་ངོས89དང92པར་གསལ） གཉིས་ནས་ཁོ་ནི་མི་
གཏད་སོ་མེད་པ་ཞིག་རེད། འདི་ནི་མོ་ཡང་ནས་ཡང་དུ་བཏབ་པ་དང་།
གནད་འགག་གི་སྐབས་སུ་དད་པ་མེད་ཅིང་དད་ཡུལ་སྲུང་འཛིན་མ་བྱས་
པའི་སྟེང་ནས་མཚོན་ཐུབ་སྟེ། ཐོག་མར་གྲུབ་མཐའ་མི་གཅིག་པའི་བོན་
པོའི་གྲྭ་པ་དེའི་སྟེང་ལ་སྡང་ནའང་། སེམས་ཀྱི་འཇིགས་སྐྲག (རྨི་ལྟས་ངན་
པ)དེ་སེལ་ཆེད“བན་ཆོས་སྤངས་ནས་བོན་ལ་ཞུགས་ཀྱང་། བོན་གྱི་ཆོས་
སྐྱོང་སྲུང་མ་བན་ལས་བཙན་པར་བརྗོད་པས། སྲོག་ལ་ཉེན་པའི་ཆག་སྒོ་
འབྱུང་མི་སྲིད”སྙམ་ཞོར་ཐོག་མའི་གནས་སྐབས་ཀྱི“དགྲ”དེ“མགོན”དུ་
བཀུར་བ་ལྟ་བུའོ། །
ཡ—ད་ཁྱེད་ཚོས་ལྟོས་དང༌། གྲྭ་བཙུན་བསྟན་འཛིན་འཇིགས་
- 200 ཡ་



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
མེད་ནི་དད་པ་ཅན་ཞིག་ཨེ་རེད། ཁོའི་དད་པ་དེ་བརྟན་པོ་ཞིག་ཨེ་རེད།
（ཉན་པོས་མ་རེད། མ་རེད་ཟེར) དད་པ་ཞེས་པའི་ཐ་སྙད་འདི་བོད་མི་ཀུན་
གྱི་ཁ་ན་རླངས་པ་བཞིན་ཐུལ་ལེ་ལེ་བྱེད་ཀྱི་ཡོད་པ་ཞིག་རེད། ཁྱོད་ལ་
དད་ པ་ ཡོད་དམ་ཞེས་པའི་འདྲི་ཚིག་འདི་ནི་འུ་ཅག་བོད་མི་རྣམས་ལ་
མཚོན་ན་བརྙས་ཚིག་ཅིག་རེད། རྒྱུ་མཚན་ནི་བོད་མིའི་ཁྲོད་ན་དད་པ་
མེད་མཁན་ཞིག་གང་ན་ཡོད། ཚང་མས་ང་ལ་དད་པ་ཡོད་ཅེས་བརྗོད་
སྲིད་པ་རེད། ཡིན་ནའང་མི་ཞིག་ལ་དད་པ་ཡོད་མེད་ནི་གནད་འགག་
གི་སྐབས་ལ་ཐོན་ན་ད་གཟོད་ཤེས་ཡོང་གི་རེད། །
《མེ་ལོང》ནང་གི་གྲྭ་བཙུན་བསྟན་འཛིན་འཇིགས་མེད་ནི་རྩོམ་པ་
པོས་རྟོག་བཟོ་བྱས་པའི་མི་སྣ་ཞིག་ཡིན་དུ་ཆུགས་ ཀྱང༌། འུ་ ཅག་ གི་་
དངོས་ཡོད་འཚོ་བའི་ཁྲོད་དུ“བསྟན་འཛིན་འཇིགས་མེད”གང་མང་མང་
ཡོད་པ་རེད། “རིག་གནས་གསར་བརྗེ་ཆེན་མོ”ཡི་སྐབས་སུ་སྟོན་པའི་
གསུང་རབ་མེ་ལ་བསྲེགས་ཤིང༌། ལྷ་ཁང་འདུ་ཁང་རྨང་ནས་བཤིག་པ་
དང་རྩ་བའི་བླ་མར་འཐབ་རྩོད་བྱེད་མཁན་རྣམས་ནི་དད་པ་ཅན་དུ་རློམ་
པའི “ བསྟན་འཛིན་འཇིགས་མེད”དག་གི་བྱེད་ལས་མ་ཡིན་ནམ། དེ་
བས་དད་པ་ཡོད་མེད་དེ་ཁ་ནས་ཚོད་ཚོད་ལ་བཤད་རྒྱུ་ཞིག་ག་ལ་ཡིན།
གནད་འགག་གི་སྐབས་སུ་འུ་ཅག་ལ་དད་པ་ཨེ་ཡོད། ཁོ་བོ་ཤིན་ཏུ་ནས་
ཐེ་ཚོམ་ཟ་འོང་། （འདིར“རིག་གསར”སྐབས་ཀྱི་སྐྱི་གཡའ་བའི་འཐབ་རྩོད་ཁྲོད་དུ་
དགེ་བཤེས་ཤེས་རབ་རྒྱ་མཚོ་ལགས་ཀྱིས་རང་གི་གཅེས་པའི་སྲོག་ལ་བབས་ཀྱང་དད་
ཡས་ 2O1
-



ཚེར་མའི་ལམ་གྱི་ང་རོ།
པ་བརྟན་པོའི་ངང་རང་ལུས་ ཀྱི་སྟོན་པའི་ན་བཟའ་དེ་བསྲུངས་ པའི་གཏམ་ རྒྱུད་་་
གསོན་པོ་ཞིག་བཤད་མོད། ཡིག་ཚོགས་ཀྱིས་མང་བར་དོགས་ནས་མ་སྤྲོས་པ་ཡིན）
3. སྤྱིའི་ཆ་ནས་བལྟས་ན《མེ་ལོང》ནི་གྲྭ་བཙུན་ཞིག་གི་སྣང་བརྙན་
དང་གནས་བབ་ཙམ་ཞིག་སླར་མཚོན་བྱས་པ་ཙམ་ལས་སྒྲུང་ཐུང་འདི་ལ་
བསམ་བློའི་ཟབ་ཚད་དང་། བསམ་གཞིག་གི་སྒོ་གླེགས་འབྱེད་ས་ནི་ཆེན་
པོ་ཞིག་མི་འདུག་སྙམ།（ཉན་པོའི་ཐལ་མོ་རྡེབ་སྒྲ)
བཞི་པ། 《གནའ་གྲོང》དང《མེ་ལོང》གཉིས་ཀྱི་གཤིབ་བསྡུར།
གཤམ་ནས《 གནའ་ གྲོང》དང《 མེ་ལོང》གཉིས་ལ་གཤིབ་བསྡུར་
རགས་ཙམ་ཞིག་བྱེད། །
1. རྩོམ་པ་པོའི་ཕྱོགས་ནས། 《 གནའ་ གྲོང》གི་རྩོམ་པ་པོ་རིག་
ལྡན་རྒྱ་མཚོ་ལགས་ནི་དུས་རབས་ཉེར་གཅིག་པའི་ནང་དུ་རང་རེའི་རྩོམ་
སྟེགས་སྟེང་བྱུང་བའི་གསར་སྐྱེས་ཀྱི་རྩོམ་པ་པོ་ཞིག་རེད། ལོ་ངོ་འདི་
འགའི་རིང་ལ《 སྦྲང་ཆར》སྟེང་དུ་སྔ་ཕྱིར《 མིག་གསུམ་པ》དང《 ཨ་ཁུ་
དཔོན》སོགས་སྤེལ་མྱོང་། 《མེ་ལོང》གི་རྩོམ་པ་པོ་བཀྲ་བྷ་ལགས་ནི་སློབ་
གྲོགས་རྣམས་ལ་ཆ་རྒྱུས་ཡོད་ནི་རེད། ཁོ་ནི་དུས་རབས་སྔོན་མའི་ལོ་
རབས་དགུ་བཅུ་པ་ནས་བཟུང་འུ་ཅག་གི་རྩོམ་སྟེགས་སྟེང་སྙན་གྲགས་ཅུང་
ཆེ་བའི་རྩོམ་པ་པོ་ཞིག་རེད། 《སྒྲོལ་མ་ཉེར་གཅིག》ནི་སྐབས་དེའི་སྒྲུང་
ཐུང་ཡིག་བརྒྱ་མ་ཐོག་མ་ཡིན་པར་མ་ཟད། ཀློག་པ་པོ་རྣམས་ཆེས་ཀློག་
— 202



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
སྤྲོ་བའི་སྒྲུང་ཐུང་དེབ་ཅིག་ཀྱང་ཡིན་པ་རེད། 《སྦྲང་ཆར》སྟེང་དུའང་
སྔ་ཕྱིར《 གྲོང་ཁྱེར་གྱི་འཚོ་བ》དང《ཨ་ཁུ་ཁྱི་སྐྱག་རྟ་ལ་དགའ》སོགས་སྤེལ་
མྱོང་བ་རེད། གཅིག་ནི་ལོ་ཚོད་སུམ་ཅུའི་ནང་དུ་ཡོད་པའི་ན་གཞོན་
ཞིག་རེད་ལ། ཅིག་ཤོས་ནི་ལོ་ཚོད་བཞི་བཅུ་ཡོལ་བའི་དར་མ་ཞིག་རེད།
ངས་བལྟས་ན་རིག་ལྡན་རྒྱ་མཚོ་གཙོས་པའི་གསར་སྐྱེས་ཀྱི་རྩོམ་པ་པོ་དག་
ལ་ གདུང་ སེམས་ ཀྱི་ འདུ་ ཤེས་ དང་ འགན་ འཁྲིའི་ འདུ་ ཤེས་ ལྡན་ ལ།
འཚོལ་རྟོག་སྙིང་སྟོབས་ཀྱང་ལྡན་གི རྒྱའི་ན་གཞོན་ཤེས་ཡོན་ཅན་ཝང་
ཁའེ་ལིང་ལགས་ཀྱིས“ སེམས་ལ་འགན་འཁྲི་མེད་པ་ན། སྒྱུ་རྩལ་ཞེས་པ་
སྦྲུམ་དུ་མེད”ཟེར། དེ་ནི་ངོ་མ་བདེན་པ་རང་རེད། བཀྲ་བྷ་གཙོས་
པའི་དར་མའི་རྩོམ་པ་པོ་དག་ལ་གདུང་སེམས་ཀྱི་འདུ་ཤེས་དང་འགན་
འཁྲིའི་འདུ་ཤེས་མེད་པས་མི་ཚད། འཚོལ་རྟོག་སྙིང་སྟོབས་ཀྱང་ཧ་ཅང་
ཞན་གི ཡང་ན“རྒས”བཞིན་པའི་ཚོར་པ་སྟེར་གི ཁོ་ཚོའི་བསམ་བློ་
ཉམས་དམས་སུ་འགྲོ་ གོད་གི སྣང་བརྙན་ ཅན་གྱི་སྐད་ཆ་ཞིག་གིས་་
བཤད་ན། ཁོ་ཚོའི་བརྩམས་ཆོས་ནི“སྣུམ་ཤིག་ཤིག”ཅིག་མ་ཡིན་པར
“ སྐྱ་ཐལ་ཐལ”ཞིག་རེད། ཞན་ཆ་འདི་དག་བཀྲ་བྷ་ཁོ་ན་མ་ཡིན་པར་
དར་མའི་རྩོམ་པ་ པོ་ གཞན་དག་གི་སྟེང་ནའང་འདུག་སྟེ། དཔེར་ན།
རེབ་གོང་རྡོ་རྗེ་མཁར་དང་སྟག་འབུམ་རྒྱལ། ཨ་སྨྱོན་བཀྲ་ཤིས་དོན་གྲུབ།
རང་སྒྲ་སོགས་ལྟ་བུ་རེད།
2. བསམ་བློའི་ཕྱོགས་ནས། 《གནའ་གྲོང》དུ་མི་སེར་དཀྱུས་མའི་
- 203 —



ཚེར་མའི་ལམ་གྱི་ང་རོ།
དཀའ་སྡུག་ལ་དོ་ཁུར་བྱས་ཡོད་པ་དང་རྩོམ་པ་པོ་ཞིག་གི་དུས་རབས་ཀྱི་
འགན་འཁྲི་དེའང་ཤ་ཐོན་རུས་ཐོན་བྱས་ཡོད་གི ད་དུང་དྲང་བདེན་
སྐྱོང་བའི་འདུན་པ་ཡང་ དྲག་པོ་མཚོན་ཡོད་གི སྤྱིར་ན་རྩོམ་རིག་་་་
བརྩམས་ཆོས་གང་ཞིག་ལ་མཚོན་ན་དེའི་བརྗོད་གཞི་ནི་ཕལ་ཆེར་རྩོམ་པ་
པོ་གང་དེའི་བསམ་བློ་ཡིན་པ་རེད། ཨ་རིའི་བརྩམས་སྒྲུང་མཁན་ཧེ་མེན་
ཝེ ལགས་ཀྱིས“ བརྩམས་སྒྲུང་མཁན་ཞིག་ལ་མཚོན་ན་ཁ་ནས་མང་པོ་
བཤད་དགོས་གི་མ་རེད། རང་གིས་བཤད་འདོད་པ་དང་རང་གི་བསམ་
བློ་དེ་སྨྱུག་ཁ་ནས་བཤད་ཡོད་པ་རེད”ཅེས་བརྗོད་པ་བཞིན། རྩོམ་པ་པོ་
རང་གི་བསམ་བློ་དེ་བརྩམས་ཆོས་སུ་ཕྱི་གསལ་ནང་གསལ་གྱིས་མཚོན་ཡོད་
པ་རེད།
《 མེ་ལོང》དུ་མི་སྣ་གཙོ་བོ་བསྟན་འཛིན་འཇིགས་མེད་ཡིན་ན་འདྲ།
རྩོམ་པ་པོ་ཁོ་རང་ཡིན་ན་འདྲ། ཐོག་མར་ནད་པ་ཞེས་པ་དེར་མྱོང་རྟོག་
བྱས་པ་མི་འདང་གི་མི་ཚེའི་གོ་རིམ་སྟེ་སྐྱེ་རྒ་ན་འཆི་ལས་ན་བ་ཞེས་པ་
དེར་གདུང་སེམས་ཀྱི་ཆ་མེད་ལ། ལྷག་པར་དུ་ནད་ལས་རྒྱལ་བའི་བསམ་
བློ་དེ་བས་ཀྱང་མེད་པ་རེད། ནད་པ་ཞིག་ལ་མཚོན་ན་རང་གི་སེམས་པ་
དེ་ཆེ་རུ་བཏང་ནས་སེམས་ཀྱིས་ནད་དེ་ཐུབ་དགོས་གི ནད་པའི་སེམས་
པ་རྒྱ་ཇི་ལྟར་ཆེ་ན་ནད་ཀྱི་དགྲ་བོ་དེ་ལྟར་འཇོམས་ཐུབ་པ་ཞིག་ཡིན་པར་
བརྩམས་ཆོས
(1) ཧེ་མེན་ལྕེ༑ ( E. Hemingway , }} I & 1899-1961) ཨ་མེ་རི་ཁའི་བརྩམས་སྒྲུང་མཁན།
《 བགྲེས་སོང་དང་མཚོ》སོགས་འདུག 1954ལོར་ནོ་པེལ་རྩོམ་རིག་བྱ་དགའ་ཐོབ།
- 204



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན། །
གྲགས། བསྟན་འཛིན་འཇིགས་མེད་ལ་མཚོན་ན་རང་སེམས་ཀྱིས་ནད་
མི“འདུལ”བར་བཅའ་བ་རིམ་གྲོ་བསྒྲུབས་པ་དང་ཡང་ན་ནད་གྲོགས་བོན་
པོ་ལ་སྐྱབས་བཅོལ་བ་ལྟ་བུ་རེད། ད་དུང《མེ་ལོང》དུ“དགོས་མེད་ཀྱི་
ལྷག་མ” སྐོར་ཞིག་ཀྱང་མཐོང་ཐུབ་སྟེ། གཅིག་ནས་གྲྭ་བཙུན་བསྟན་
འཛིན་འཇིགས་མེད་ནི་ལྷ་ཆོས་རིག་གནས་ཀྱི་འཇིག་རྟེན་དེ་ལ་མཚོན་ན
“དགོས་མེད་ཀྱི་ལྷག་མ”ཞིག་སྟེ། ཁོས་ངུར་སྨྲིག་གི་ཆོས་གོས་ཤིག་ལུས་
ལ་མནབས་ཡོད་པ་ཙམ་ལས་དོན་གྱིས་ཆོས་གཞུང་ལ་བློ་སྦྱོང་ཏིལ་འབྲུ་
ཙམ་ཡང་མེད་པ་ཞིག་རེད། དེ་བས་ནང་པའི་བསྟན་པ་འདི་ལ་མཚོན་
ན་གྲྭ་བཙུན་བསྟན་འཛིན་འཇིགས་མེད་ནི་དངོས་གནས“དགོས་མེད་ཀྱི་
ལྷག་མ”ཞིག་རེད་སྙམ། གཉིས་ནས་གྲྭ་བཙུན་བསྟན་འཛིན་འཇིགས་
མེད་ཀྱིས“ མེ་ལོང”ལས་མཐོང་བའི་ཕྱི་རོལ་གྱི་འཇིག་རྟེན་དེའང་ཁོ་ལ་
མཚོན་ན“དགོས་མེད་ཀྱི་ལྷག་མ”ཞིག་སྟེ། ཟང་ཟིང་གི་འཇིག་རྟེན་དང་
མི་ཚོགས་ཀྱིས་གང་བའི་ཁྲོམ་གཞུང་སོགས་ནི་འཁོར་བ་བློས་བཏང་བའི་
རབ་བྱུང་པ་ཞིག་གི་ངོས་ཐད་ནས་བཤད་ན“དགོས་མེད་ཀྱི་ལྷག་མ”ཞིག་
ཅི་ལ་མིན། གསུམ་ནས《 མེ་ལོང》དུ“བྱ་མདོ་ རབ་ རྒྱས་ ཀྱི་སྙན་ངག
《 ནད་པ་དང་མེ་ལོང》ཞེས་པའི་བརྗོད་བྱ་ལ་བཟོ་བཅོས་ཅུང་ཟད་བྱས་ཏེ་
བརྩམས་པ་ཡིན”ཞེས་པའི་རྩོམ་མཁན་གྱི་གསལ་བཤད་ཅིག་སྤེལ་འདུག
ངས་བལྟས་ན་སྒྲུང་ཐུང་འདིའི་ཕྱིའི་ཐབས་རྩལ་དང་ནང་གི་བསམ་བློ་གང་
ལ་བལྟས་ཡོང་ན“བྱ་མདོ་རབ་རྒྱས་ཀྱི་སྙན་ངག《ནད་པ་དང་མེ་ལོང》ཞེས་
— 205 -



ཚེར་མའི་ལམ་གྱི་ང་རོ།
པའི་བརྗོད་བྱ་ལ་བཟོ་བཅོས་ཅུང་ཟད་བྱས་ཏེ་རྩོམ”དགོས་པ་དེ་འདྲ་ཞིག་
གཏན་ནས་མ་རེད་འདོད། སྙན་ངག《 ནད་པ་དང་མེ་ལོང》ཞེས་པ་དེ་
འདྲ་ཞིག་ཡོད་བཞིན་དུ་ད་དུང་དེར་བསྐྱར་ཟློས་བྱས་ ཏེ་ཡི་གེའི་གད་
སྙིགས་སྤུངས་པ་དང། 《སྦྲང་ཆར》གྱི་ཤོག་ངོས་འཕྲོ་བརླག་ཏུ་བཏང་
ནས་ཅི་ཞིག་བྱེད། དེ་བས《 མེ་ལོང》འདིའང“དགོས་མེད་ཀྱི་ལྷག་མ”
ཞིག་ཡིན་པས་མི་ཚད། རྩོམ་མཁན་གྱི་གསལ་བཤད་དེ་ཡང《མེ་ལོང》ལ་
མཚོན་ན་“དགོས་མེད་ཀྱི་ལྷག་མ”ཞིག་རེད།
《 མེ་ལོང》ལ་རྣམ་པའི་སྟེང་ནས་འཚོལ་རྟོག་གི་ཆ་མི་ལྡན་པ་དང་།
བསམ་བློའི་ཆ་ནས་ཀྱང་དེ་འདྲའི་ཟབ་ཚད་ཡོད་པ་ཞིག་མ་རེད། འདིའི་
སྟེང་ནས་ང་ཚོས་གནད་དོན་ཞིག་མཐོང་ཐུབ་པ་ནི། བཀྲ་བྷ་དང་ཡང་
ན་ཁོ་ཚོའི་རབས་གཅིག་པའི་རྩོམ་མཁན་རྣམས་ཀྱི་གསར་གཏོད་ཀྱི་ནུས་པ་
དང་ བསམ་ པའི་ བཀོད་ པ་ དེ་ ཉམས་ དམས་ སུ་ འགྲོ་ བཞིན་ པ་ དེ་ རེད།
དེར་བརྟེན། ཁོ་བོས《 མེ་ལོང》ནི་སྙིང་པོ་མེད་པའི་བརྩམས་ཆོས་ཤིག་
རེད་ཅེས་བརྗོད་པ་ཡིན།
གོང་དུ་བརྗོད་པ་ལྟར་ རིག་ལྡན་རྒྱ་ མཚོ་ སོགས་ ཀྱིས་ མཚོན་པའི་་
གསར་སྐྱེས་ཀྱི་རྩོམ་མཁན་རྣམས་དང༌། བཀྲ་བྷ་སོགས་ཀྱིས་མཚོན་པའི་
དར་མའི་རྩོམ་མཁན་རྣམས་ཀྱི་བར་ན་དེ་འདྲའི་བར་ཁྱད་ ཅིག་ ཡོད་གི
འོ་ན། དེ་འདྲའི་བར་ཁྱད་ཅིག་ཇི་ལྟར་ཤོར་བ་རེད་ཅེ་ན། ངས་བལྟས་
ན་གཤམ་གྱི་རྐྱེན་འདི་འདྲ་ཞིག་ལ་ཐུག་ཡོད་གི་སྙམ། གཅིག་ཏུ་བོད་
- 206 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
རང་གི་དངོས་ཡོད་སྤྱི་ཚོགས་ཀྱི་གནས་བབ་འདི་ལ་ངོས་ཟིན་རྣལ་མ་ཞིག་
ཐོབ་ཡོད་མེད་དང༌། གཉིས་སུ་བསམ་བློའི་བློ་སྦྱོང་དང་ཤེས་བྱའི་སྒྲིག་
གཞི་ ཆིག་ རྐྱང༌ ཡིན་ མིན། གསུམ་ དུ་ རྒྱུ་ འབྲས་ བློ་ མིག་ གསལ་ མིན།
བཞི་རུ་འགན་འཁྲིའི་འདུ་ཤེས་ལྡན་མིན། ལྔ་རུ་སྔོན་ཐོན་རིག་གནས་
ཚུར་ལེན་གྱི་སྙིང་སྟོབས་ལྡན་མིན་བཅས་ལས་བར་ཁྱད་དེ་འདྲ་ཞིག་ཤོར་
སོང་བར་འདོད།（ཉན་པོའི་ཐལ་མོ་རྡེབ་སྒྲ)
ལྔ་པ། མཇུག་བསྡུ་བ།
མཇུག་ཏུ་ཨ་མེ་རི་ཁའི་ཁ་མཚར་ཞིག་གིས་ཁོ་བོའི་གཏམ་བཤད་ཀྱི་
མཇུག་བསྡུ་བར་བྱ་སྟེ། ཉིན་ཞིག ཚོམས་ཁང་ཆེན་མོ་ཞིག་ཏུ་ཨ་རིའི་
གླུ་ལེན་མཁན་ཞིག་གིས་ གླུ་གཞས་ཀྱི་དབྱངས་རྟ་དང་པོ་དེ་བླངས་པར་
ཉན་ པོ་ རྣམས་ ཀྱིས་ དགའ་ འབོད་བྱས་ ཤིང་ ཐལ་ མོ་ ཡང་ ཡང་ བརྡབས།
ཉན་པོ་ ཚོས་ སླར་ ཡང་ ཐེངས་ གཅིག་ ལེན་ དགོས་ པའི་ རེ་ བ་ཞུས་པ་ན།
ཁོས་ཡང་བསྐྱར་ཐེངས་ཤིག་བླངས། ཡིན་ནའང་ཉན་པོ་ཚོས་ད་དུང་
ཐེངས་གཅིག་ལེན་པའི་རེ་བ་ཞུས། ཁོས་ཡང་བསྐྱར་ཉམས་དང་བཅས་
ཐེངས་ཤིག་བླངས། ཡང་ཉན་པོ་ཚོའི་རེ་བ་ལྟར་ཁོས་ཐེངས་གསུམ་པ་
དང་བཞི་པ། ...·བླངས། མཇུག་མཐར། ཁོ་ཧ་ཅང་ཐང་ཆད་ཅིང་
ངལ་དུབ་ཀྱིས་མནར་བ་དང་སྐད་ཀྱང་འགགས་ཏེ་དབུགས་ཧལ་ཧལ་དང་
ངག་ཙིར་ཙིར་གྱིས“དབྱངས་རྟ་འདི་ད་ངས་ཐེངས་ག་ཚོད་ལ་ལེན་དགོས”
— 207 -



ཚེར་མའི་ལམ་གྱི་ང་རོ།
ཞེས་དྲིས་པ་ན། ཉན་པོ་ཚོ་ན་རེ། “རྣ་བར་སྙན་ཞིང་ཡིད་ལ་འཇེབས་
པ་དང་ཚད་ལྡན་ཡིན་ རག་བར་དུ་ལེན་ རོགས་མཛོད”ཅེས་ ཐལ་ལོ། །
（ཉན་པོའི་དགོད་སྒྲ） འུ་ཅག་གི་རྩོམ་མཁན་རྣམས་ཀྱི་གནས་ཚུལ་ཡང་ཨ་
རིའི་གླུ་པ་འདི་དང་ཨ་ན་མ་ན་རེད། དེ་ལྟར་སྨྲ་དགོས་པའི་རྒྱུ་མཚན་ནི།
ངས་བལྟས་ན་འུ་ཅག་གི་རྩོམ་མཁན་དག་གིས་ཀྱང“གཞས”ཚད་ལྡན་ཞིག་
ནམ་ཡང་ལེན་གྱི་མི་འདུག་གོ། ཡང་ན་བརྩམས་ཆོས་ལེགས་པོ་ཞིག་ནམ་
ཡང་འབྲི་ཐུབ་ཀྱི་མི་འདུག་གོ། དེའི་རྐྱེན་གྱིས་འུ་ཅག་གི་རྩོམ་མཁན་
དག་གིས་ཀྱང་རང་རེའི་ཀློག་པོ་ཀུན་གྱི་དགོས་མཁོ་སྐོང་ཐུབ་ཀྱིན་མེད་
པས་ན། གོང་གི་གླུ་པ་འདི་ལྟར་དུ་ད་དུང་མུ་མཐུད་དུ“ལེན”དགོས།
མུ་མཐུད་དུ་འབྲི་དགོས། མུ་མཐུད་དུ་འཚོལ་རྟོག་བྱེད་དགོས། （ཉན་པོའི་
དགོད་སྒྲ་དང་ཐལ་མོ་རྡེབ་སྒྲ)
ཡ—ད་དོ་དགོང་གི་ངའི་གཏམ་བཤད་མཚམས་འདི་ནས་འཇོག
ཞོལ་ནས་ སློབ་གྲོགས་རྣམས་ཀྱིས་ གོང་གི་བརྩམས་ སྒྲུང་འདི་གཉིས་་་་་་
བཀླགས་རྗེས་ཀྱི་ རང་རང་གི་དྲན་ཚུལ་དང༌། ཡང་ན་འདྲི་ཚིག་འདྲ་
ཡོད་ན་འཛེམ་དོགས་མེད་པར་དྲིས་དང་ངས་ཤེས་ཚོད་ཀྱིས་ལན་འདེབས་
ངེས་ཡིན། མི་ཤེས་པ་རྣམས་འུ་ཅག་གིས་མཉམ་དུ་སློབ་སྦྱོང་བྱེད་ཆོག
ཐུགས་རྗེ་ཆེ། （ཉན་པོའི་ཐལ་མོ་རྡེབ་སྒྲ）
དྲི་བ་དྲིས་ལན།
ངག་དྲི། 《སྙན་ངག་མེ་ལོང》ནི་བོད་ཀྱི་རྩོམ་རིག་གི་གཞུང་ལུགས་ཤིག་ཡིན་
-
08 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
ཞེས་དེང་སང་མང་པོས་བཤད་གོད་གི དེས་ན་རྩོམ་རིག་གཞུང་ལུགས་འདིའི་ནང་
དུ་འགན་འཁྲིའི་འདུ་ཤེས་དང་གདུང་སེམས་ཀྱི་འདུ་ཤེས། བསམ་བློའི་ཆ་སོགས་
གླེང་མེད་གི་འདོད། ཁྱེད་ཀྱིས་གོང་དུ《གནའ་གྲོང》ལ་བསམ་བློའི་རིན་ཐང་ཡོད་
པ་དང། 《མེ་ལོང》ལ་བསམ་བློའི་རིན་ཐང་མེད་གི་ཞེས་བཤད་ཐལ། ངས་་་
བལྟས་ན་དེ་ནི་བཀྲ་བྷ་སོགས་ལ《སྙན་ངག་མེ་ལོང》གི་ཤན་ཤུགས་ཐེབས་པ་ཧ་ཅང་
དྲག་པོ་ཡིན་པས་རེད་སྙམ། ཁྱེད་ཀྱིས་བལྟས་ན་ཅི་འདྲ་ཞིག་རེད།
ལན། རྩོམ་མཁན་ཞིག་ལ་ཆ་མཚོན་ན་སྲོལ་རྒྱུན་གྱི་རྩོམ་སྟངས་དེ་ལ་
ཕྱིར་རྟོག་བྱས་པ་མི་འདང་བ་དང་། རིག་གནས་གསར་པའི་ཐོན་ཁུངས་
སྔོག་འདོན་དང་ཚུར་ལེན་བྱས་པ་མི་འདང་བ་སོགས་ཀྱི་རྐྱེན་ཡོད་གྱི་རེད།
ངས་བལྟས་ན་རྒྱུ་འབྲས་བློ་མིག་གསལ་མིན་དང་འགན་འཁྲིའི་འདུ་ཤེས་
ལྡན་མིན། དཀའ་སྡུག་ལ་གདོང་གཏོད་པའི་འདུ་ཤེས་ཡོད་མེད་ནི་གཙོ་
བོ་རེད་འདོད། །
སྤྱིར་ན་བརྩམས་སྒྲུང་གསར་པའམ་དེང་རབས་བརྩམས་སྒྲུང་ཞེས་
པ་འདི་ནི་སྤྱི་ལོ1719ལོར་དབྱིན་ཇིའི་རྩོམ་མཁན་ཏེ་ཧཱོུྃལགས་ཀྱི《 fe ge 1
# %E ie »སྤེལ་བ་ནས་བཟུང་འགོ་ཚུགས་པ་དང༌། ནུབ་གླིང་དུ་ད་ལྟའི་
བར་དུ་ཕལ་ཆེར་ལོ་ངོ་སུམ་བརྒྱའི་ལོ་རྒྱུས་ཡོད་པར་བཤད།༸ རྒྱ་ནག་ལ་
ལུའུ་ཞུན་ལགས་ཀྱི《 སྨྱོན་པའི་ཟིན་ཐོ》དང《ཨQགཏམ་རྒྱུད》ནས་བརྩིས་
ift
1) ཏེ་ཧཱུྃ། (Daniel Defoe, # # , 1660-1731) དབྱིན་ཇིའི་རྩོམ་མཁན། བརྩམས་ཆོས《 FE ifl ;
ig》སོགས་འདུགོ
2 # :《 »g { X p4F ig] #c#*##*》《 1# 》2007 • 2 P. 40.
— 209



ཚེར་མའི་ལམ་གྱི་ང་རོ།
ན་ཕལ་ཆེར་ལོ་ངོ་བརྒྱ་ཐམ་པའི་ལོ་རྒྱུས་ཡོད་པ་རེད། འུ་ཅག་ལ་དོན་
གྲུབ་རྒྱལ་ལགས་ཀྱི《 འབྲོང་སྟག་ཐང》ནས་བརྩིས་ན་ད་ལྟའི་བར་དུ་ལོ་ངོ་
ཉི་ཤུ་ལྷག་གི་ལོ་རྒྱུས་ཡོད་གི འུ་ཅག་གི་ལོ་ངོ་ཉི་ཤུའི་རིང་གི་བརྩམས་
སྒྲུང་ལ་ཕྱིར་ལྟ་ཞིག་བྱས་ན་བརྩམས་སྒྲུང་གི་རང་མདངས་ངོ་མ་བོ་དང་ད་
དུང་བར་ཐག་ཧ་ཅང་རིང་གི་འདོད། མི་རིགས་གཞན་ལ་ལོ་ངོ་བརྒྱ་
ཕྲག་དུ་མའི་ལོ་རྒྱུས་ལྡན་གི འུ་ཅག་ལ་མཚོན་ན་ལོ་ངོ་ཉི་ཤུ་ལྷག་གི་ལོ་
རྒྱུས་མ་གཏོགས་མེད་པས་བར་ཐག་དེ་འདྲ་ཞིག་འདུག་པ་ནི་ཧ་ཅང་རྒྱུན་
ལྡན་རེད། །
བརྩམས་སྒྲུང་གསར་པས་དོ་སྣང་བྱེད་ སའང་འཇིག་རྟེན་པའི་་་་
དངོས་ཡོད་ཀྱི་སྤྱི་ཚོགས་འཚོ་བ་དང་། མི་སེར་དཀྱུས་མའི་ལས་དབང་
དང་དཀའ་སྡུག་དེ་ཡིན་འདུག དེ་བས་འུ་ཅག་གིས་དུས་རྒྱུན་ཕུལ་བྱུང་
བརྩམས་སྒྲུང་དུ་ངོམ་སོ་བྱས་པའི《གཞོན་ནུ་ཟླ་མེད་ཀྱི་གཏམ་རྒྱུད》དང
《བྱ་མགྲིན་སྔོན་ཟླ་བའི་རྟོགས་བརྗོད》ལྟ་བུ་ནི་བརྩམས་སྒྲུང་དུ་རྩི་མི་རུང་
བ་རེད། ལྷག་པར་དུ་དེང་སང་རྩོམ་སྟེགས་སུ་སྒྱུ་འཕྲུལ་དངོས་ཡོད་རིང་
ལུགས་དང༌། དེང་རབས་རིང་ལུགས། དེང་རབས་ཕྱི་མའི་རིང་་་
ལུགས་སོགས་ཀྱི་ཁ་གཡང་སྒྲོག་པ་དང་དེར་མཐུན་གྱི་བརྩམས་ཆོས་འབྲི་བ་
ནི་ངོ་མ་དགོད་བྲོ་བ་ཞིག་རེད། འདིའི་ངོས་ཐད་ནས་འུ་ཅག་གི་རྩོམ་པ་
པོ་དག་ལ་ཧོལ་རྒྱུག་དང་རྨོངས་འཐོམ། འཁྲུལ་ཤེས་དང་ ཨ་གསར་
སོགས་ཀྱི་ཆ་མང་པོ་ཡོད་གི་འདོད། འདི་ནི་འུ་ཅག་གིས་ངེས་པར་དུ་
210 -



ཤེས་རྨོངས་ཀྱི“གནའ་གྲོང”དང༌“མེ་ལོང”ནང་གི་གྲྭ་བཙུན།
1
མཉམ་འཇོག་དགོས་པའི་གནད་དོན་ཞིག་རེད། （ཉན་པོའི་ཐལ་མོ་རྡེབ་སྒྲ)
སློབ་གྲོགས་ཀ་པ། འཆད་ཁྲིད་ཀྱི་བརྡ་སྦྱོར་མཐོང་བས་ངས་ཀྱང《སྦྲང་ཆར》
སྟེང་གི་བརྩམས་སྒྲུང་དེ་གཉིས་བཀླགས་པ་ཡིན། དོ་དགོང་མེ་ལྕེ་ལགས་ཀྱིས་བཤད་
པ་དང་ངའི་སེམས་ཀྱི་དྲན་ཚུལ་གཉིས་ཕལ་ཆེར་འདྲ་གི ཁྱེད་ཀྱིས་གོང་དུ་བརྗོད་
པ་ལྟར་དེང་སང་ཤེས་ཡོན་ཅན་གྱི་སྡེ་ན་རྩོམ་རིག་དཔྱད་བརྗོད་སྤེལ་སྟངས་སྣ་ཁ་
གཉིས་ཡོད་གི གཅིག་ནི་བརྩམས་ཆོས་ཁོ་ན་ལ་དཔྱད་པ་སྤེལ་བ་དང་། ཅིག་
ཤོས་ནི་བརྩམས་ཆོས་དེ་ལས་འཕྲོས་ཏེ་ཟུར་མང་པོ་ལ་དཔྱད་པ་སྤེལ་བའོ། །ཡང་ཀློག་
པ་པོའི་སྡེ་ནའང་ལ་ཤས་ནི་སྔ་མའི་དཔྱད་པ་སྤེལ་སྟངས་ལ་དགའ་བ་དང་། ལ་ཤས་
ནི་ཕྱི་མའི་དཔྱད་པ་སྤེལ་སྟངས་ལ་སྤྲོ་བ་རེད། ང་རང་ཉིད་ལ་མཚོན་ན་བརྩམས་
ཆོས་ལས་འཕྲོས་པའི་འཕྲོས་དོན་རང་བཞིན་གྱི་དཔྱད་བརྗོད་ཀྱི་རིགས་དེ་ལ་ཧ་ཅང་
དགའ་པོ་ཡོད། དོ་དགོང་གི་འཆད་ཁྲིད་འདི་ལ་མཚོན་ན་བརྩམས་སྒྲུང་དེ་གཉིས་
ལས་འཕྲོས་ཏེ་དཔྱད་པ་མང་པོ་བཏང་སོང་བས་ཤིན་ཏུ་ལེགས་པོ་རེད་སྙམ།
Tཟུང་ཟླ་བ་ནི་ཤེས་ཡོན་ཅན་གྱི་སྣང་བརྙན་ཞིག་རེད། རྩོམ་པ་པོས་ཆེད་དུ་
རུས་མིང་དུTཞེས་པ་བྲིས་ཡོད་པ་དེས་མི་སྣ་གཙོ་བོ་ཁོ་རང་གི་རིག་གནས་འབྲེལ་
འདྲིས་དང་རིག་གནས་རྒྱབ་ལྗོངས་དེ་མཚོན་འདུག་སྙམ་པ་དང་། ཡང་རྩོམ་པ་
པོས་མི་སྣ་འདི་འདྲ་ཞིག་འབྲི་བཞེངས་བྱེད་དུས་རེ་བ་ནན་མོ་བཟུང་བ་དང་བསམ་
གཞིག་ཞིབ་མོ་བཏང་ཡོད་པ་ཤེས་ཐུབ་གི 7ནི་ཕྱི་གླིང་གི་ཡི་གེ་ཞིག་རེད། འདིས་
ཤེས་ཡོན་ཅན་གྱི་སྣང་བརྙནTཟུང་ཟླ་བའི་ཤེས་བྱའི་སྒྲིག་གཞི་དེ་བོད་རང་གི་སྲོལ་
རྒྱུན་རིག་གནས་ཁོ་ན་མ་ཡིན་པར་ཕྱི་གླིང་གི་རིག་གནས་ལའང་བློ་སྦྱོང་ཡོད་པ་ཞིག་
ཡིན་པ་ཤེས་གི ཤེས་བྱའི་སྒྲིག་གཞི་དེ་འདྲ་ཞིག་ཡིན་པའི་དབང་གིས་ཁྱེད་ཀྱིས་
— 211 -



ཚེར་མའི་ལམ་གྱི་ང་རོ།
རྗོད་བཞིན་པའི་རྟོགས་སད་དང་བློ་འབྱེད། འགན་འཁྲི་དང་རྒྱུ་འབྲས་བློ་མིག་
སོགས་ཐོན་སོང་བ་རེད། ཤེས་བྱའི་སྒྲིག་གཞི་ཆིག་རྐྱང་བ་ཞིག་ཡིན་ཚེ་རྒྱུ་འབྲས་བློ་
མིག་སོགས་འོང་དཀའ་བར་འདོད།
Tཟུང་ཟླ་བ་ནི་ཐོག་མར་གནའ་གྲོང་དུ་ལྕགས་རི་འཚོལ་དུ་སོང་བ་དང་། ཡང་
ན་ཡོན་ཏན་པའི་སྡེ་ན་གྲགས་ཆེ་བའི་ལྕགས་རི་དེའི་བསླུ་བྲིད་ཀྱི་དབང་གིས་གནའ་
གྲོང་དུ་བསླེབས་པ་རེད། གནའ་གྲོང་དུ་བསླེབས་རྗེས་ལྕགས་རི་དེ་འདྲ་ཞིག་དོན་
དངོས་སུ་མེད་པ་ཤེས། དེ་ལས་གཅིག་ནས་ད་ལྟའི་འུ་ཅག་གི་ཡོན་ཏན་པའི་སྡེ་ཡི་
མཁས་པ་རྣམས་ཀྱིས་རང་མི་རིགས་ཀྱི“འོད་སྟོང་ལྡན་པའི་རིག་གནས”དེ་ཕྱི་ལ་སྒྲོག་
པ་ལས་མང་ཚོགས་ཀྱི་དཀའ་སྡུག་གི་འཚོ་བ་དེ་ལ་དོ་ཁུར་བྱེད་མཁན་ཉུང་བ་དང་།
གཉིས་ནསTཟུང་ཟླ་བ་ལྟ་བུའི་ལག་ལེན་དངོས་ལ་ཞུགས་ནས་ལྕགས་རི་མེད་པ་དེ་
བདེན་དཔང་བྱེད་མཁན་ཧ་ཅང་ཉུང་བ་ཤེས་ཐུབ་གི Tཟུང་ཟླ་བས་ལག་ལེན་
དངོས་ཀྱིས་ལྕགས་རི་དེ་མེད་པ་བདེན་དཔང་བྱས་འདུག འདི་ལས་ཤེས་ཡོན་ཅན་
གྱི་གཉེར་བྱ་ཅི་ཞིག་ཡིན་པའང་ཁྱེད་ཀྱིས་བཤད་པ་ལྟར་གསལ་པོ་བྱས་ཡོད་གི
ང་ལ་མཚོན་ན《གནའ་གྲོང》འདིའི་ནང་དུ་ཆེས་འདང་རྒྱག་རྒྱུའི་ཚིག་དུམ་
ཞིག་ཡོད་པ་ནི། “ ཅིའི་ཕྱིར་གནའ་གྲོང་དུ་ཁོ་ས་ལ་འགྱེལ་པ་ཡིན་ནམ། ཅིའི་
ཕྱིར་གནས་མོ་ཚང་གི་དཀར་ཁུང་ནི་འདི་ལྟར་ཆུང་ངམ”（《 སྦྲང་ཆར》གྱི་ཤོག་ངོས
85པར་གསལ）ཞེས་པ་འདི་རེད། ད་ལྟ་འུ་ཅག་གིས་འདྲི་ཚིག་འདི་གཉིས་ལ་ལན་
འདེབས་ཐུབ་སོང་ཚེTཟུང་ཟླ་བས་གནའ་གྲོང་དུ་ཕམ་ཁ་ཉོ་དགོས་པའི་རྒྱུ་མཚན་
དང་། ཅིའི་ཕྱིར་ས་ལ་འགྱེལ་དགོས་པའི་རྒྱུ་མཚན་ཡང་ཤེས་ཐུབ་གི དུས་་་
མཚུངས་སུ་འུ་ཅག་གི་ཡོན་ཏན་པའི་སྡེ་ཡི་ཁ་གཏད་སོ་ཡང་འདྲི་ཚིག་འདི་གཉིས་ཀྱི་
212 -



ཤེས་རྨོངས་ཀྱི“གནའ་གྲོང”དང“་མེ་ལོང”ནང་གི་གྲྭ་བཙུན།
སྟེང་དུ་བབས་པ་ཡིན་ན་ཡོད་ཚད་ཇེ་གསལ་ལ་བུད་འགྲོ་གི་རེད།
《མེ་ལོང》ལ་མཚོན་ན་འབྲི་ཐབས་ཀྱི་ཆ་ནས་འདུ་ཤེས་འཕྲོ་བའི་འབྲི་ཐབས་
ལྷུར་ལེན་བྱས་ཡོད་གི སྤྱིར་ན་འུ་ཅག་ལ་གྲྭ་བཙུན་གྱི་བརྗོད་གཞི་གཙོ་བྱས་པའི་
བརྩམས་སྒྲུང་ཤིན་ཏུ་ཉུང་གི འདིའི་ཡར་སྔོན་དུ་ཕལ་ཆེར་སྐུ་ཞབས་དོན་གྲུབ་རྒྱལ་
གྱི《སྤྲུལ་སྐུ》མ་གཏོགས་མེད་གི 《མེ་ལོང》དུ་གྲྭ་བཙུན་གྱི་བརྗོད་གཞི་ལྷུར་བླངས་
ཡོད་ནའང་དེ་འདྲའི་གསོན་ཉམས་དོད་པ་དང་ལེགས་པོ་ཞིག་མ་རེད། ད་ཅི་གོང་
དུ་ཁྱེད་ཀྱིས་བཤད་པ་ལྟར་རྫུས་མའི་སྣང་བ་ཞིག་སྟེར་གི ང་རང་ཉིད་ལའང་དེ་ལྟ་
བུའི་ཚོར་པ་སྟེར་གི གྲྭ་བཙུན་ཡིན་ན་གྲྭ་བཙུན་གྱི་འཚོ་བའི་ཉམས་མྱོང་དང་།
གྲོང་པ་ཡིན་ན་གྲོང་པའི་འཚོ་བའི་ཉམས་མྱོང་། སློབ་མ་ཡིན་ན་སློབ་མའི་འཚོ་བའི་
ཉམས་མྱོང་འབྲི་བ་སྟེ་རང་ཉིད་གང་ལ་གཏོགས་ན་དེའི་སྐོར་འབྲི་བ་ལས། རང་གི་
ཁྱབ་ཁོངས་དེ་ལས་བརྒལ་ཏེ་བྲིས་ན་དེ་འདྲའི་ལེགས་པོ་ཞིག་མི་འཁྱོངས་གི ཡང་
ན་རྫུས་མ་ཡིན་པའི་སྣང་བ་སྟེར་གི བཀྲ་བྷའི《མེ་ལོང》ལས་ཞན་ཆ་དེ་དག་མངོན་
གསལ་གྱིས་མཐོང་ཐུབ་གི རྩོམ་མཁན་གྱི་གསལ་བཤད་དེའང་ངས་བལྟས་ན་རྩོམ་
པ་པོས་དོགས་སྣང་དང་ཐེ་ཚོམ་ཞིག་གི་ངང་ནས་བྲིས་པ་ཞིག་རེད་སྙམ་གི རྒྱུ་
མཚན་ནི་རྩོམ་པ་པོ་ཁོ་རང་གྲྭ་བཙུན་གྱི་འཚོ་བར་དེ་འདྲའི་ཞིབ་ཆ་མེད་པས་གསལ་
བཤད་དེ་འདྲ་ཞིག་དོགས་སྣང་གིས་བྲིས་པ་རེད།
ཁྱེད་ཀྱིས་གོང་དུ་བཤད་པ་བཞིན་དུ《གནའ་གྲོང》དང《མེ་ལོང》གཉིས་ཀྱི་
རྩོམ་པ་པོ་གཉིས་ལ་བར་ཁྱད་ཡོད་པར་མ་ཟད། གཞོན་སྐྱེས་དང་དར་མའི་རྩོམ་པ་
པོ་གཉིས་ལའང་བར་ཁྱད་ཡོད་པ་རེད། གཞུག་ཕྱོགས་འུ་ཅག་གི་རྩོམ་མཁན་རྣམས་
ཀྱིས་དངོས་ཡོད་ཀྱི་སྤྱི་ཚོགས་འཚོ་བར་ཁ་གཏད་དེ་གདུང་སེམས་ཆེན་པོ་ཡོད་པ་དང་།
- 213 -



ཚེར་མའི་ལམ་གྱི་ང་རོ།
འགན་འཁྲིའི་འདུ་ཤེས་ལྡན་པ། དོ་ཁུར་གྱི་འདུ་ཤེས་ལྡན་པ། རྒྱུ་འབྲས་བློ་མིག་
ལྡན་པར་བྱས་ན་གཞོན་སྐྱེས་དང་དར་མའི་རྩོམ་པ་པོའི་བར་གྱི་བར་ཐག་དེ་བསྲུང་
ཐུབ་པས་མི་ཚད། ཕུལ་བྱུང་བརྩམས་ཆོས་ཀྱང་འབྱུང་ཐུབ་པའི་ཡིད་ཆེས་ང་ལ་
ཡོད། (ཉན་པོའི་ཐལ་མོ་རྡེབ་སྒྲ)
ཡིག་དྲི། ཁྱོད་ཀྱིས་བཤད་པ་ལྟར་དེང་སང་འུ་ཅག་ལ་དུས་དེབ་ནི་ཆར་རྗེས་
ཀྱི་ཤ་མོ་བརྡོལ་བ་བཞིན་དུ་མང་པོ་འབྱུང་གི་ཡོད་པ་རེད། དེ་དག་ལ་བལྟ་འདོད་
མེད་པ་དང་སྤྲོ་བ་མི་འདུག་ཅེས་པ་ནི་ཁྱེད་རང་གཅིག་པུ་མ་ཡིན་པར་མི་མང་པོ་ཞིག་
ལ་དེ་འདྲའི་ལྟ་ཚུལ་འདུག འོ་ན་ཅི་ལྟ་བུའི་དུས་དེབ་ཅིག་བསྒྲུབ་པའི་ཕྱོགས་ལ་
འབད་འབུངས་བྱེད་དགོས་པ་དང་། ཇི་ལྟར་བྱས་ན་ད་གཟོད་ཀློག་པ་པོ་ལ་འགུག་
ཤུགས་ལྡན་པའི་དུས་དེབ་ཅིག་གཉེར་ཐུབ་བམ།
ལན། ང་རང་གི་དུས་དེབ་གཉེར་སྟངས་ཐད་ཀྱི་བསམ་བློ་དེ་སྔོན་
ཆད་ཀྱང་མང་པོ་བཤད་མྱོང་བ་ཡིན། དུས་དེབ་ཡིན་ན་འདྲ། ཚགས་
པར་ཡིན་ན་འདྲ། དྲ་ཚིགས་ཡིན་ན་འདྲ། རླུང་འཕྲིན་ཡིན་ན་འདྲ།
བརྙན་འཕྲིན་ཡིན་ན་འདྲ། གསར་ལམ་གྱི་ལས་རིགས་འདི་དག་དེང་
རབས་ཤེས་རིག་གི་གྲུབ་ཆ་གལ་ཆེན་ཏག་ཏག་ཡིན་པ་རེད། ཤེས་ཡོན་
ཅན་ཞིག་ལ་མཚོན་ན་དུས་དེབ་དང་ཚགས་པར་གང་རུང་ཞིག་གཉེར་རྒྱུ་
ནི་ཤིན་ཏུ་ནས་གལ་ཆེ་ཞིང་། སྨྲ་བརྗོད་ཀྱི་སྟོབས་ཤུགས་གང་དེས་སྤྱི་
ཚོགས་ལ་ཤུགས་རྐྱེན་བཟོ་དགོས་པར་འདོད། ཕྱི་གླིང་གི་ཤེས་ཡོན་ཅན་
དང་རྒྱ་ནག་གི་ཤེས་ཡོན་ཅན་གྱི་ལོ་རྒྱུས་གང་ལ་བལྟས་ཡོང་ན། ཤེས་
ཡོན་ ཅན་རྣལ་མ་ཕལ་ཆེ་བས་དུས་དེབ་དང་ཚགས་པར་གང་རུང་ཞིག་
- 214 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
བསྒྲུབས་མྱོང་བ་རེད། དཔེར་ན། རྒྱ་ནག་ལྟ་བུ་ལ་མཚོན་ནའང་ཁྲེན་
ཏུའུ་ཞིའུ་ལགས་ཀྱིས《 ན་གཞོན་གསར་པ》བསྒྲུབས་པ་དང༌། ཧུའུ་ཧྲི་
ལགས་ཀྱིས་སྔ་གཞུག་ཏུ《 བརྩོན་པ》དང《ཟླ་གསར 》《 སྒེར་ཚུགས་དཔྱད་
བརྗོད 》སོགས་ བསྒྲུབས་ པ། ཁྲུའུ་ ཨན་ ཕིངི ལགས་ ཀྱིས《 ལྟ་ ཞིབ》
བསྒྲུབས་པ། ཁྲེན་ཁུའེ་ཏེ ལགས་ཀྱིས《བསམ་བློ་མཁན》བསྒྲུབས་པ་ལྟ་
བུ་རེད། དུས་དེབ་འདི་དག་གིས་རྒྱ་ནག་གི་བསམ་བློ་དང་སྤྱི་ཚོགས་
ཡར་རྒྱས་ཀྱི་ཕྱོགས་ལ་ནུས་པ་བླ་ན་མེད་པ་བཏོན་མྱོང་བ་རེད། ཡང་
གཅིག་བཤད་ན་འུ་ཅག་གི་རྩོམ་ སྒྲིག་པ་དག་ གིས་ ཀྱང་ བོད་ རང་གི་སྤྱི་
ཚོགས་དང་སྦྱར་ནས་གོང་གི་དུས་དེབ་འདི་ལྟ་བུ་གཉེར་བའི་ ཕྱོགས་ལ་
བསམ་བློ་འཁོར་ན་ཅི་འདྲའི་བཟང་ཨང་།
ཁོ་བོས་ནུབ་བྱང་མི་རིགས་སློབ་ཆེན་དུ་ཞིབ་འཇུག་སློབ་མའི་སྦྱང་བྱ་
གཉེར་དུས《བསམ་གཞིག》ཅེས་པའི་དུས་དེབ་ཅིག་གཉེར་རྒྱུའི་གྲ་སྒྲིག་
བྱས་ཏེ་རྩོམ་བསྡུའི་བརྡ་ཐོ་ཡང་གྲོགས་པོ་ཚོའི་ནང་ཁུལ་དུ་བཀྲམ་མྱོང་།
ཡིན་ནའང་རྒྱུ་རྐྱེན་དུ་མའི་དབང་གིས་དུས་དེབ་དེ་བསྒྲུབ་ཐུབ་མ་སོང་།
དུས་དེབ་ཅིག་གཉེར་རྒྱུའི་འདུན་པ་ནི་དུས་ད་ལྟ་ཡིན་ཡང་ད་དུང་སེམས་
ན་ཆུ་ཁོལ་ལྟར་དུ་གདུ་བཞིན་འདུག ད་ལོ་ཡང་ང་ཚོས་དུས་དེབ་ཅིག་
Q ཁྲུའུ་ཨན་ཕིང་། （ fi#*#,1909-1966)ཀྲུང་གོའི་དེང་རབས་ཀྱི་རྩོམ་མཁན་དང་། མཁས་པ། བརྩམས་
ཆོས《དབྱིན་ཇི་དང་རྒྱུ་གུར》དང《དབྱིན་ཇི་པ - ཧྥ་རན་སི་པ • རྒྱ་ནག་པ》སོགས་འདུག་
ཁྲེན་ཁུའོ་ཏེ། ( g, 1946—ཀྲུང་གོའི་དེང་རབས་ཀྱི་མཁས་པ། “ བརྩམས་ཆོས《 ཉེ་རབས་རྩ་ཁྲིམས་ཆབ་
སྲིད་ཀྱི་རིམ་འགྱུར》སོགས་འདུག
- 215 -



ཚེར་མའི་ལམ་གྱི་ང་རོ།
བསྒྲུབ་རྒྱུའི་ཐད་ལ་བསམ་གཞིག་གཏོང་གི་ཡོད། གོ་སྐབས་ཤིག་བྱུང་ཚེ་
དུས་དེབ་ཅིག་གཉེར་འདོད་ཤིན་ཏུ་ཆེ། གལ་ཏེ་ཁོ་བོས་དུས་དེབ་ཅིག་
བསྒྲུབ་པའི་དབང་དུ་བཏང་ན། དུས་དེབ་ཀྱི་རྩ་དོན་ནི་བསམ་བློ་རང་
དབང་དང་མི་གཞི་སྒེར་ཚུགས་གཉིས་ཡིན་ལ། དུས་དེབ་ཀྱི་ཁ་གཏད་ས་
ནི་ དངོས་ ཡོད་ སྤྱི་ ཚོགས་ དང་ རྩོམ་ ལུས་ ནི་ འབོལ་ རྩོམ་ དང༌ ཐོལ་ རྩོམ།
སྐབས་ དོན་ དཔྱད་བརྗོད་ གསུམ་ གཙོ་བོར་འཛིན་ངེས་ཡིན། དུས་་་
མཚུངས་སུ་གཏམ་གླེང་དང་བཅར་འདྲིའི་རྩོམ་ཡིག་སོགས་ཀྱིས་ཀྱང་ཟུར་
བརྒྱན་པ་ནི་སྨོས་མ་དགོས། དེ་ལྟ་བུའི་མི་སེར་དཀྱུས་མའི་བདེ་སྡུག་ལ་
དོ་ཁུར་བྱེད་པའི་ དུས་དེབ་དང་ཚགས་པར་ཞིག་ཡིན་ཚེ་ཀློག་པ་པོ་ལ་
འགུག་ཤུགས་ཀྱང་རང་བཞིན་གྱིས་ལྡན་སོང་བ་མ་ཡིན་ནམ། （ཉན་པོའི་ཐལ་
མོ་རྡེབ་སྒྲ)
ངག་དྲི། Tཟུང་ཟླ་བ་ནི་ཁྱེད་ཀྱིས་གོང་དུ་བཤད་པ་ལྟར་མི་བུ་སྤོབས་པ་ཅན་
དང་། མི་བུ་ཤེས་རབ་ཅན། མི་བུ་དཔའ་གདེང་ཅན། མི་བུ་སྒལ་ཚིགས་ཅན་
ཞིག་རེད། ཡིན་ནའང་གནའ་གྲོང་དུ་མི་བུ་འདི་ལྟ་བུ་ལ་བརྩི་བཀུར་དང་དང་ལེན་
བྱེད་རྒྱུ་ཕར་ཞོག དེ་ལས་ལྡོག་སྟེ་འབུར་འཇོམས་གཏོང་བ་དང་མགོ་ལ་རྡོ་ལོག་
གིས་གཞུས་པ་རེད། དེར་བརྟེན། ཁྱེད་ཀྱིས་བལྟས་ན་ཤེས་ཡོན་ཅན་དང་མང་
ཚོགས་བར་གྱི་འགལ་བ་དང་བར་ཐག་དེ་ཇི་ལྟར་སེལ་དགོས། །
ལན། ཁྱེད་ཀྱི་འདྲི་ཚིག་འདི་ལ་ལན་གསལ་ཐག་ཆོད་པ་ཞིག་་་་་
འདེབས་རྒྱུ་ནི་ཧ་ ཅང་དཀའ་མོ་ཞིག་རེད། དེ་ནི་ངས་བཤད་ཐུབ་པ་
– 216 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན། །
ཞིག་ཀྱང་མ་རེད། ཡིན་ནའང་དེ་འབྲེལ་གྱི་ངའི་དྲན་ཚུལ་ཐུང་ཐུང་ཞིག་
བཤད་ན་ཆོག་གི འགྲོ་བ་མིའི་རིགས་ཀྱི་ལོ་རྒྱུས་ཐོག་གསར་གཏོད་པ་
དང་བསམ་བློ་པ། སྔོན་སྐྱོད་པ་གང་ཞིག་ཡིན་ཡང་ཁོང་རྣམས་ནི་ནམ་
ཡང་སྡུག་བསྔལ་མྱོང་མཁན་ཡིན་པ་རེད། སྟོན་པ་ཡེ་ཤིུ གཅེར་བུར་
སྦྱར་ ཤིང་ གི་ རྩེ་ལ་ བསྐྱོན་མྱོང་ལ། དབྱི་ཐ་ལིའི་ མཚན་ཉིད་ རིག་ པ་་་
མཁན་པི་རུའུ་ནོ ཡང་གསོན་སྲེག་བྱས་མྱོང་། ད་དུང་རྒྱ་ནག་གི་ཀུའུ་
ཀུན”དང་ལིན་ཀྲའོ ༧ ལ་སོགས་པ་ཡང་སྡུག་ལ་མ་སྦྱར་པ་གཅིག་ཀྱང་མེད།
ཤེས་ཡོན་ཅན་རྣལ་མ་རྣམས་ཀྱིས་མང་ཚོགས་དང་བདེན་དོན་གྱི་
ཆེད་དུ་འཕག་འཚག་གང་མང་བརྒྱབ་ནའང༌། མང་ཚོགས་རྣམས་ཀྱིས་
ལྡོག་སྟེ་ཁོང་རྣམས་བཙན་གྱིས་འཆི་ལམ་དུ་བརྫངས་པར་རམ་འདེགས་
བྱས་པ་རེད། འདི་ནི་ཤེས་ཡོན་ཅན་རྣམས་ལ་མཚོན་ན་ཆེས་སྐྱི་གཡའ་
ཞིང་ཟུར་ཟ་ཆེན་པོ་ཞིག་ཅི་ལ་མིན། ཡིན་ནའང་ལོ་རྒྱུས་ཀྱི་འཁོར་ལོ་
ཆེན་མོ་དེ་འདི་ལྟར་མདུན་ནས་མདུན་དུ་སྐྱོད་ངེས་པ་རེད། དེ་ནི་ལོ་
རྒྱུས་ཀྱི་ཆོས་ཉིད་ཅིག་ཀྱང་ཡིན་པ་རེད།
ད་ལྟའི་འུ་ཅག་གི་ཤེས་ཡོན་ཅན་རྣམས་ཀྱི་འགན་འཁྲི་གཙོ་བོ་ནི་བློ་
j) ཡེ་ཤུ། (Ye– HS FÉ , ཕལ་ཆེར་སྤྱི་ལོ་དང་པོའི་དུས）ཡེ་ཤུ་ཆོས་ལུགས་ཀྱི་འཇིག་རྟེན་སྐྱོབ་པའམ་སྟོན་པ།
(2 པི་རུའུ་ནོ། (G. Bring, fi gt ,1548- 1660) དབྱི་ཐ་ལིའི་མཚན་ཉིད་རིག་པ་མཁན། བརྩམས་ཆོས་
《བསྐལ་པ་དང་འཇིག་རྟེན་སྣ་ཚོགས་ཀྱི་ཚད་མེད་རང་བཞིན་དཔྱད་པ》སོགས་འདུག
ཀུའུ་ཀྲུན（ En # , 1915-1974）ཀྲུང་གོའི་དེང་རབས་ཀྱི་བསམ་བློ་མཁན། བརྩམས་ཆོས《 ཀུའུ་ཀུན་གྱི་
གསུང་རྩོམ་ཕྱོགས་བསྒྲིགས 》སོགས་འདུག་
) ལིན་ཀྲུའོtt G, 1932= 1968 ） ཀྲུང་གོའི་དེང་རབས་ཀྱི་བུད་མེད་བསམ་བློ་པ། 1968ལོའི་ཟླ4པའི་ཚེས
20ཉིན“གསར་བརྗེ་ངོ་ལོག་པ”ཡི་ཉེས་མིང་བཀལ་ཏེ་སྲོག་ཐོག་བཏང་། །
— 217 —



ཚེར་མའི་ལམ་གྱི་ང་རོ།
འབྱེད་བྱེད་རྒྱུ་དེ་རེད། མང་ཚོགས་ལ་བློ་འབྱེད་བྱེད་པ་དང་སྤྱི་དམངས་
སློབ་ གསོ(; e & Y) ཁྱབ་གདལ་དུ་གཏོང་རྒྱུ་ནི་འུ་ཅག་གི་ཤེས་ཡོན་ཅན་
རྣམས་ཀྱི་འགན་འཁྲི་ཉག་གཅིག་ཡིན་པ་རེད། དུས་མཚུངས་སུ་མང་
ཚོགས་ཀྱི་དཀའ་སྡུག་ལ་དུས་རྟག་ཏུ་དོ་ཁུར་དང་དེའི་ངོས་ཐད་ནས་དྲང་
བདེན་སྐྱོང་ཞིང་དྲང་གཏམ་བརྗོད་དགོས་གི དེ་ལྟར་བྱས་ཚེ་ཤེས་ཡོན་
ཅན་དང་མང་ཚོགས་གཉིས་ཀྱི་བར་ཐག་ཀྱང་ཇེ་ཉེར་འགྲོ་ཐུབ་པར་བདག་
ལ་ཡིད་ཆེས་ཡོད། བར་ཐག་དེ་བསྟུང་བ་ལ་དུས་ཡུན་རིང་མོ་ཞིག་་་་
འགོར་དགོས་པ་རེད། (ཉན་པོའི་ཐལ་མོ་རྡེབ་སྒྲ）
（སྐབས་འདིའི་སློབ་གྲོགས་ཤིག་གི་སྐད་ཆ་སྒྲ་ཕབ་ཀྱི་དབང་གིས་མི་གསལ)
སློབ་གྲོགས་ཁ་པ། ངས་བལྟས་ན《མེ་ལོང》ནང་གི་རྩོམ་མཁན་གྱི་གསལ་
བཤད་དེ་ནི་“དགོས་མེད་ཀྱི་ལྷག་མ”ཞིག་མ་རེད་འདོད། རྒྱུ་མཚན་ནི་རྩོམ་པ་པོ་ལ་
ཁྲིམས་ཀྱི་འདུ་ཤེས་ཡོད་གི རྩོམ་པ་པོས་བྱ་མདོ་རབ་རྒྱས་ཀྱི་སྙན་ངག་དེའི་བརྗོད་
བྱ་ལ་བཟོ་བཅོས་ཅུང་ཟད་བྱས་ཏེ་བརྩམས་པ་ཡིན་པས་དེ་ལ་དམིགས་ནས་གསལ་
བཤད་བྱས་པ་རེད། རྩོམ་དབང་གི་ཁྲིམས་དེ་བརྩི་སྲུང་བྱས་འདུག་སྙམ།(ཉན་པོའི་
ཐལ་མོ་རྡེབ་སྒྲ)
སློབ་གྲོགས་ག་པ། ཁྱེད་ཀྱིས་གོང་དུ《མེ་ལོང》ནི་བསམ་བློའི་ངོས་ནས་ཆིག་
རྐྱང་བ་ཞིག་རེད་ཟེར། ངའི་བསམ་ཚུལ་ཡིན་ན《མེ་ལོང》ནི་བསམ་བློའི་ངོས་ནས་
ཆིག་རྐྱང་བ་ཞིག་མིན་པར་འདོད། དེ་ནི་གཅིག་ཏུ་མི་སྣ་གཙོ་བོ་གྲྭ་བཙུན་བསྟན་
འཛིན་འཇིགས་མེད་ནི་བོད་མིའི་རང་གཟུགས་ཤིག་རེད། དེ་ནི་རྣམ་རྟོག་གི་དབང་
- 218 -



ཤེས་རྨོངས་ཀྱི“གནའ་གྲོང”དང“མེ་ལོང”ནང་གི་གྲྭ་བཙུན།
དུ་སོང་བའི་བོད་མིའི་རང་གཟུགས་ཤིག་རེད། ཁ་དཔེར“བོད་རྣམ་རྟོག་གིས་འཆི།
རྒྱ་སྤོ་ཐོག་གིས་འཆི”ཞེས་པ་ལྟར་གྲྭ་བཙུན་བསྟན་འཛིན་འཇིགས་མེད་ནི་རྣམ་རྟོག་
ཅན་ཞིག་ཡིན་པ་བསྟན་འདུག གཉིས་སུ“ སྐབས་ཤིག་ལ། ཁོས་ཅི་དྲན་འདི་
དྲན་མེད་པར…….. སྨན་ཆུ་སེར་པོ་དེ་སྦུ་གུ་བརྒྱུད་ནས་བསྟན་འཛིན་འཇིགས་མེད་ཀྱི་
རྩ་ལམ་ལ་བཞུར་བཞིན་གདའ”（《 སྦྲང་ཆར》གྱི་ཤོག་ངོས91=92པར་གསལ)ཞེས་
པའི་དུམ་མཚམས་འདིས་གྲྭ་བཙུན་ཁོའི་སེམས་ཀྱི་འཆར་སྒོ་སྣ་ཚོགས་བསྟན་འདུག་
པས་དེ་ཡང་ཕུན་སུམ་ཚོགས་པ་ཞིག་རེད་འདོད་གི(ཉན་པོའི་ཐལ་མོ་རྡེབ་སྒྲ)
རེད། རང་རང་གི་མྱོང་རོལ་བྱེད་ སྟངས་དང་བསམ་གཞིགས་་་་་
གཏོང་སྟངས་དེ་བཤད་ཆོག་ཆོག་རེད། དེ་ཤིན་ཏུ་བཟང་གི ཡ—
དུས་ཚོད་ཀྱང་མང་པོ་འགོར་ཐལ། དོ་དགོང་གི་བགྲོ་གླེང་མཚམས་འདི་
ནས་འཇོག་པར་བྱ། ཁྱེད་རྣམ་པར་བཀའ་དྲིན་ཆེ། （ཉན་པོའི་ཐལ་མོ་རྡེབ་
[མགོ་འཛིན་པའི་མཇུག་བསྡུ་བའི་གཏམ]
དོ་དགོང་སྐུ་ཞབས་མེ་ལྕེ་ལགས་ཀྱིས་སྐུ་ངལ་ལ་མ་འཛེམས་པར་ངེད་ཅག་ལ་
འཆད་ཁྲིད་གནང་བར་ཁོ་བོས་འདིར་བཞུགས་སློབ་གྲོགས་ཡོངས་ཀྱི་ཚབ་བྱས་ཏེ་ཁོང་
ལ་སྙིང་ཐག་པ་ནས་བཀའ་དྲིན་ཆེ་ཞུས་པ་ཡིན། གཞུག་ཕྱོགས་ཀྱང་ཁྱེད་རང་ཁོམ་
པ་རེ་བྱུང་ཚེ་ངེད་ཅག་ལ་འཆད་ཁྲིད་རེ་གནང་རྒྱུ་དང་། དཔེ་ཆ་ལེགས་ཤོས་སྐོར་རེ་
འོས་སྦྱོར་བྱ་རྒྱུའི་རེ་བ་ཞུས་པ་ཡིན། ཡ—ད་དོ་དགོང་གི་འཆད་ཁྲིད་འདི་ནས་
-- 219 -



ཚེར་མའི་ལམ་གྱི་ང་རོ།
མཇུག་བསྡུ་བར་བྱ། （ཉན་པོའི་ཐལ་མོ་རྡེབ་སྒྲ)
2007ལོའི་ཟླ4པའི་ཚེས3ཉིན་བཤུས་ཚར། 2007ལོའི་ཟླ5པའི་ཚེས21ཉིན་
སྣོན་འཕྲི་ཅུང་ཟད་དང་བཅས་ཞུས་ཐེངས་མཐའ་མ་རྫོགས་ཏེ་གཏན་ལ་ཕབ།
- 220 --



དཔའ་དར་རིང་མོ།
དཔའ་དར་རིང་མོ།
—— དཔལ་དོན་གྲུབ་རྒྱལ་སྐུ་གཤེགས་ནས་ལོ་འཁོར20ལོན་པའི་དུས་དྲན་དུ།
དུས་ཚོད། 2005ལོའི་ཟླ11པའི་ཚེས30ཉིན།
ས་ཆ། ཟི་ལིང་གི་ཇ་ཁང་ཞིག
མི་སྣ། ཉི་གཞོན། བྱང་སྐར། མེ་ལྕེ། ཞོགས་དུང་།
མེ་ལྕེ། དེ་ སྔོན་གྱི་ང་ཚོའི་ གྲོས་ ཆད་ ལྟར། དེ་རིང་ནི་ང་ཚོས་་་་
དཔལ་དོན་གྲུབ་རྒྱལ་སྐུ་གཤེགས་ནས་ལོ་འཁོར20ལོན་པར་རྗེས་དྲན་ཞུ་
བའི་ཉིན་མོ་རེད། སྤྱི་ལོ 1985ལོའི་ཟླ11པའི་ཚེས 30ཉིན་ ཁོང་ཉིད་
འཇིག་རྟེན་མི་ཡུལ་དང་ཞལ་གྱེས་སོང་། དེ་རིང་གི་བར་དུ་ཏག་ཏག་ལོ་
ངོ20འགོར་འདུག འོག་ནས་སོ་སོས་རྗེས་དྲན་གྱི་གཏམ་གླེང་བའི་འགོ་
རྩོམ་རྒྱུ་བྱེད། ཁོང་ཉིད་ལ་རྗེས་དྲན་བྱེད་ཆེད། ངས《 མི་ཡུལ་གྱི་དོན་
གྲུབ་རྒྱལ—དཔལ་དོན་གྲུབ་རྒྱལ་སྐུ་གཤེགས་ནས་ལོ་འཁོར 20ལོན་པར་
རྗེས་ དྲན་དང་དེ་འབྲེལ་ གྱི་ གཏམ》ཞེས་ པའི་ རྩོམ་ཡིག་ ཅིག་ བྲིས་ ཡོད།
དེས་ན། ངས་ ཐོག་མར་རྩོམ་ཡིག་འདི་ རྗེས་དྲན་གྱི་ས་བོན་ནམ་ གླེང་
སློང་བའི་གཏམ་གྱི་ཚུལ་དུ་ཀློག་འདོན་བྱེད་རྒྱུ་ཡིན།
- 221 -



ཚེར་མའི་ལམ་གྱི་ང་རོ།
དང་པོ། གླེང་སློང་བའི་རྩོམ།
མི་ཡུལ་གྱི་དོན་གྲུབ་རྒྱལ།
-དཔལ་དོན་གྲུབ་རྒྱལ་སྐུ་གཤེགས་ནས་ལོ་འཁོར20ལོན་པར་
རྗེས་དྲན་དང་དེ་འབྲེལ་གྱི་གཏམ།
དུས་རབས་ཉི་ཤུ་པའི་ལོ་རབས་བརྒྱད་ཅུ་པའི་ནང་དུ་འུ་ཅག་ལ་
སྐར་ཆེན་ལྟ་བུའི་སྐྱེས་བུ་ཞིག་བྱོན་མྱོང་། སྐར་ཆེན་ལྟ་བུའི་སྐྱེས་བུ་དེས་
རང་མི་རིགས་ཀྱི་རིག་གནས་དང་ལོ་རྒྱུས། རྩོམ་རིག་སོགས་ཀྱི་འཕེལ་
རྒྱས་ཀྱི་དོན་དུ་རང་སྲོག་བློས་གཏོང་གི་སྙིང་སྟོབས་བསྐྱེད་ནས་ཧུར་བརྩོན་
ཆེན་པོ་བྱས། ཁོང་གི་འཕྲིན་ལས་དང་སྙན་གྲགས་ཧ་ཅང་རྒྱས་པའི་སྒང་
ལ་གློ་བུར་དུ་འཇིག་རྟེན་མི་ཡུལ་དང་ཞལ་གྱེས་པའི་སྐྱོ་གར་བྱུང༌། དེ་ནི་
མཚན་མོའི་ནམ་མཁའ་འོད་ཀྱིས་གཤགས་ནས་ཡལ་བའི་སྐར་མདའ་དང་
མཚུངས་ཤིང་། བྲག་ངོས་གཟར་པོ་ན་ཆལ་ཆིལ་དུ་འབབ་པའི་རྦབ་ཆུ་
དེ་དགུན་གྱི་འཁྱགས་པས་བསྡམས་པ་དང་འདྲ། སྐར་ཆེན་ལྟ་བུའི་སྐྱེས་
བུ་དེའི་མིང་ལ་དོན་གྲུབ་རྒྱལ་ཟེར་ཞིང་། སྨྱུག་མིང་ལ་ རང་གྲོལ་དུ་་
འབོད། ལོ་ངོ་ཉི་ཤུའི་སྔོན་གྱི་དེ་རིང་གི་ཉིན་མོ་སྟེ་སྤྱི་ལོ1985ལོའི་ཟླ
11པའི་ཚེས30ཉིན་མཚོ་སྔོན་ཞིང་ཆེན་མཚོ་ལྷོ་ཁུལ་ཆབ་ཆ་གྲོང་རྡལ་གྱི་
རང་ཤག་ཏུ་རང་སྲོག་བཅད་དེ་རང་གི་ཚེ་སྲོག་གིས་མི་རིགས་འདི་ལ་དུང་
ཁ 222 ཡ



དཔའ་དར་རིང་མོ།
བརྡ་བརྒྱབ། ལོ་ངོ་ཉི་ཤུ་འགོར་བའི་དེ་རིང་གི་ཉིན་མོ་འདིར་ཁོ་བོས་
འདས་པོ་ཁོང་ལ་རྗེས་དྲན་བྱ་ཕྱིར། རྩོམ་ཐུང་འདི་འབྲི་བའི་ཁུར་མ་
བསྐུལ་དང་བླངས་ཀྱིས་ཕྲག་ཏུ་བླངས། གཤམ་དུ་དྲང་པོ་དྲང་གཞག་
དང་བདེན་པ་བདེན་ཐུབ་ཀྱི་སྒོ་ནས་ཁོང་ཉིད་གླེང་རྒྱུ་ཡིན།
གཅིག དོན་གྲུབ་རྒྱལ་གྱི་མཛད་རྗེས།
ངས་བལྟས་ན་དོན་གྲུབ་རྒྱལ་གྱི་མཛད་རྗེས་ལ་གདེང་འཇོག་བྱེད་ན་
ཡིན་འཇོག་བྱེད་དགོས་ས་གཙོ་བོ་ཕྱོགས་གསུམ་ན་འདུག་སྟེ། དང་པོ་ནི་
ཁོང་གི་གསར་གཏོད་ཀྱི་སྙིང་སྟོབས་རེད། གསར་གཏོད་ཀྱི་སྙིང་སྟོབས་
འདི་ཁོང་ཉིད་རྩོམ་རིག་གསར་པའི་ལམ་བུར་ཞུགས་པའི་སྒུལ་ཤུགས་རེད།
“གསར་བྱུང་གི་སྟོབས་ཤུགས་མེད་པ་ཡིན་ན། རྒྱ་མཚོ་ཡིན་ཀྱང་རུལ་
བར་འགྱུར་ལ། གསར་གཏོད་ཀྱི་སྙིང་སྟོབས་མེད་པ་ཡིན་ན། གསར་
པ་ཡིན་ཀྱང་སྙིང་པོ་ག་ལ་ཡོད”(《གོམས་གཤིས་ལགས། བདག་གི་སྙིང་གཏམ་
འདི་ལ་གསོན》）ཅེས་དང༌། “གསར་གཏོད་ཀྱི་སྟོབས་མེད་ན། དྲང་
བདེན་ཟེར་བ་ཡང་མེད་ལ། རྒྱུ་འབྲས་ཟེར་བ་ཡང་སྐྱག་རྫུན་ རེད”
（《 འདི་ན་ཡང་དྲག་ཏུ་མཆོང་ལྡིང་བྱེད་བཞིན་པའི་སྙིང་གསོན་པོ་ཞིག་འདུག》）
ཅེས་བརྗོད་པ་སོགས་ལས་ཁོང་གི་གསར་གཏོད་ཀྱི་སྙིང་སྟོབས་དེ་གསལ་
པོར་མཐོང་ཐུབ། གཉིས་པ་ནི་བརྩི་འཁུར་མི་བྱེད་པའི་སྙིང་སྟོབས(R
— 223 -



ཚེར་མའི་ལམ་གྱི་ང་རོ།
» ## #)རེད། འདིར་བརྗོད་པའི“བརྩི་འཁུར་མི་བྱེད་པའི་སྙིང་སྟོབས”
ནི་ རིག་ གནས་ ཀྱི་ ངོས་ ནས་ ཚད་ མའི་ སྐྱེས་ བུ་ ཁས་ མི་ ལེན་ པ་ དང་།
དབང་གྲགས་མི་བརྩི་བ་ སོགས་ལ་གོ་བ་ལས། ཆབ་སྲིད་ཐད་ཀྱི་སྤྱི་་་
དམངས་ ཀྱིས་ བརྩི་འཁུར་མི་བྱེད་པ་དང “ རྒྱུ་འབྲས་བློ་མིག་གིས་བརྩི་
འཁུར་མི་བྱེད་པ”ལ་གོ་ན་མི་འགྲིག་པ་ཡིན། དོན་གྲུབ་རྒྱལ་གྱི་བརྩི་
འཁུར་མི་བྱེད་པའི་སྙིང་སྟོབས་མངོན་ཚུལ་ནི། ཁོང་གིས་འུ་ཅག་གི་སྔོན་
བྱོན་མཁས་པ་རྣམས་ལ་རྨོངས་དད་མི་བྱེད་པ་དང༌། སྐབས་དེར་་་་་
བཞུགས་པའི་མཁས་པ་རྒན་གྲས་རྣམས་ལ་ཡང་བདེན་པ་བདར་བ་རེད།
དུས་རབས་སྔ་མའི་ལོ་རབས་བརྒྱད་ཅུའི་ནང《གཞོན་ནུ་ཟླ་མེད་ཀྱི་གཏམ་
རྒྱུད》ཧ་ཅང་དར་བའི་ཚོད་རེད། དེ་ལ་ཁོང་གིས་མི་མང་པོ《གཞོན་ནུ་
ཟླ་མེད་ཀྱི་གཏམ་རྒྱུད》ལ་ཧང་སང་གི་འདུག་ཀྱང་། དེ་ལ་ཧང་སང་
དགོས་དོན་ཅི་ཡང་མི་འདུག དེ་ནི་སྟོན་པ་ཤཱཀྱ་ཐུབ་པའི་སྐྱེས་རབས་
སོགས་ལས་གནའ་རབས་རྒྱ་གར་གྱི་མི་ཚེ་སྐྱེལ་སྟངས་ཀྱི་སྒྲོམ་ཞིག་བླངས།
དེའི་ནང་ལ་རྒྱ་གར་ནས་ཡོང་བའི་སྙན་ངག་མེ་ལོང་མའི་འབྲི་སྲོལ་གྱི་ཚིག་
སྦྱོར་གྱིས་བརྒྱངས་ནས་གྲུབ་པ་རེད། འདིའི་སྟེང་ནས་མདོ་མཁར་བ་
ཞབས་དྲུང་ཚེ་རིང་དབང་རྒྱལ་ནི་སྙན་ངག་མེ་ལོང་མའི་ཚིག་རྒྱུན་ཙམ་ལ་
མཁས་པ་མ་གཏོགས། ཁོང་ནི་རླབས་ཆེན་གྱི་རྩོམ་མཁན་ཞིག་ཡིན་པ་
མཐོང་མི་ཐུབ་ཅེས་བརྗོད་པ་རེད། དེའི་སྐོར་པད་མ་འབུམ་ལགས་ཀྱི
- 224 -



དཔའ་དར་རིང་མོ།
《དོན་གྲུབ་རྒྱལ་གྱི་མི་ཚེ》ཞེས་པ་སོགས་ལ་བལྟས་ན་ཧ་ཅང་གསལ་པོ་རེད།
གསུམ་པ་ནི་ངོ་ལོག་གམ་རྒྱབ་གཏོད་ཀྱི་སྙིང་སྟོབས་རེད། ཁོང་གིས་རྒྱུ་
རྔམ་ཅན་གྱི་བླ་སྤྲུལ་རྣམས་ལ་མཚང་འབྱིན་བྱེད་པའི་བརྩམས་སྒྲུང《སྤྲུལ་
སྐུ》བྲིས་ཤིང་། 《སྤྲུལ་སྐུ》བྲིས་པས་སྤྱི་ཚོགས་སྟེང་ཁོང་ལ“ལྟ་ལོག”དང
“བསྟན་བཤིག”སོགས་ཀྱི་མིང་ངན་ཡང་སྣ་ཚོགས་བྱུང་བ་རེད། དེས་མི་
ཚད་ ཁོང་གི་འཕྲིན་ཡིག་ཅིག་ ཏུ“ ངག་ལས་སེམས་ ཅན་ ཐམས་ ཅད་ཀྱི་
འཕྲིན་ལས་སྒྲུབ་པར་ཁས་འཆེས་ཀྱང་། དོན་ལ་རང་དོན་འབའ་ཞིག་མ་
གཏོགས་བསམ་རྒྱུ་མེད་པའི་སེར་མོ་པ་འདི་དག་གི་ནང་དུ། རྒོད་བྲོ་
བའི་ཨ་ཙ་ར་ཤིན་ཏུ་མང་སྟེ། གདོང་ལ་འབག་གྱོན་ནས་འཆམ་བྱེད་
མཁན་དང་ཕྱོགས་མཚུངས་པས་སོ། ། ཁོ་བོ་ནི་བསྟོད་སྨད་ཀྱི་འབེན་དུ་
གྱུར་ཀྱང་རུང་གིས་ཚེ་འདིར་ནི་དེ་དག་གི་ལྡོག་ཟླར་མཐའ་ གཅིག་ ཏུ་་
ལངས་རྩིས་ཡོད”0 ཅེས་བརྗོད་ཡོད་པ་དང༌། གཞན་ཡང《སད་ཀྱིས་
བཅོམ་པའི་མེ་ཏོག》ལས་སྲོལ་རྒྱུན་གྱི་གཉེན་སྒྲིག་ལུགས་སྲོལ་ལ་དགག་
སྒྲུབ་བྱས་པ་དང༌། “མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་
ལྟའི་ཚབ་བྱེད་མི་རུང་ལ། བ་ཚྭའི་དྲི་དང་འགྲོགས་པའི་ཁ་སང་གིས་དེ་
རིང་གི་སྐོམ་པ་ག་ལ་སོད”(《ལང་ཚོའི་རྦབ་ཆུ》）ཅེས་བརྗོད་པ་སོགས་ལས་
-
་བ
《 དཔལ་དོན་གྲུབ་རྒྱལ་གྱི་གསུང་འབུམ་པོད་དྲུག་པ》(ཐོར་རྩོམ་ཕྱོགས་བསྒྲིགས）མི་རིགས་དཔེ་སྐྲུན་ཁང་།
1997ལོའི་ཟླ12པའི་པར་ “ ཤོག་ངོས457པར་གསོལ།
— 225 -



ཚེར་མའི་ལམ་གྱི་ང་རོ།
བླ་མ་སྤྲུལ་སྐུ་དང་གོམས་སྲོལ་རྙིང་པ། སྲོལ་རྒྱུན་རིག་གནས་བཅས་ལ་
ངོ་ལོག་གམ་རྒྱབ་གཏོད་ཀྱི་འདུ་ཤེས་དྲག་པོ་ཞིག་བཟུང་ཡོད་པ་རྟོགས་
ཐུབ།
གཉིས། དོན་གྲུབ་རྒྱལ་གྱི་མི་འདང་ས།
དོན་གྲུབ་རྒྱལ་གྱི་མི་འདང་ས་དེ་གཙོ་བོ་བསམ་བློའི་ངོས་ཐད་ནས་
གླེང་དགོས་ལ། བསམ་བློའི་རྒྱ་མའི་སྟེང་དུ་ཁོང་ཉིད་ཀྱི་ལྗིད་ཚད་ག་
འདྲ་ཡིན་པ་འཇལ་དགོས། འདི་ནི་དོན་གྲུབ་རྒྱལ་ལ་བདེན་པ་བདེན་
ཐུབ་ཀྱིས་ལོ་རྒྱུས་དང་དུས་རབས་ཀྱི་ངོས་ཟུར་ནས་གདེང་འཇོག་བྱེད་པའི་
རྣམ་པ་ཞིག་ཀྱང་རེད། ཁོང་གི་མི་འདང་ས་དང་པོ་ནི་བསམ་བློ་པའི་
བརྟུལ་ཞུགས་བཟུང་མེད་པ་དེ་རེད། དེ་གང་གིས་མཚོན་ཐུབ་ཅེ་ན།
ཁོང་གིས་སྤྱི་ཚོགས་དང་རིག་གནས་ཀྱི་གནད་དོན་གང་ཞིག་གླེང་ནའང་།
ཕྱི་ཚུལ་གྱི་རྣམ་པ་ཞིག་ལས་དེའི་ངོ་བོའམ་རྒྱུ་རྐྱེན་ལ་ནམ་ཡང་མི་དཔྱོད་པ་
རེད། དེ་ཡང་ཁོ་བོས་དེ་སྔོན་བྲིས་པ་ནང་བཞིན“ཁ་དཔེར། ཨ་ཕའི་
ཁ་ཕོར་གཙང་མ་མིན་ཡང་དུངས་ཞེན་ལོས་ཡོད་ཟེར་བ་ལྟར་གནད་དོན་
དེའི་ངོ་བོའམ་རྒྱུ་རྐྱེན་ལ་དཔྱད་པ་གཏོང་བའི་ཚེ་ཁོང་ཕྱི་ནུར་བྱས་ཡོད་པ་
རེད། དེས་ མི་ ཚད་ དོན་ གྲུབ་ རྒྱལ་ ནི་ ལོ་ རྒྱུས་ རིག་ པ་ མཁན་ རེད།
བཙན་པོའི་རྒྱལ་རབས་ཀྱི་ལོ་རྒྱུས་ལ་དཔྱད་པ་བཏང་བ་ཡིན་ནའང་འདྲ།
- 226 -



དཔའ་དར་རིང་མོ།
《ཐང་ཡིག་གསར་རྙིང་ལས་བྱུང་བའི་བོད་ཆེན་པོའི་སྲིད་ལུགས》བསྒྱུར་པ་
ཡིན་ནའང་འདྲ། ཁོང་ལོ་རྒྱུས་ལ་ཧ་ཅང་མཁས་གི འོན་ཀྱང་ལོ་རྒྱུས་
ཞིབ་འབྲི་བྱས་པ་ལས་ལོ་རྒྱུས་ལ་ཕྱིར་རྟོག་བྱས་པ་ཉུང་གི ཐུ་བྷོད་རྒྱལ་
རབས་ཉམས་ནུབ་ཏུ་གྱུར་པའི་རྒྱུ་རྐྱེན་དང་དེའི་ལོ་རྒྱུས་ལ་ཕྱིར་རྟོག་བྱས་
མི་འདུག འུ་ཅག་རྗེས་ལུས་ཡིན་པའང་ཁོང་གིས་ཤེས་གི ཡིན་ནའང་
ཇི་ལྟར་རྗེས་ལུས་ཐེབས་པའི་རྒྱུ་རྐྱེན་ལ་ནམ་ཡང་དཔྱད་པ་བཏང་མེད་
གི”0 ཡང《སྤྲུལ་སྐུ》ལྟ་བུར་མཚོན་ན་སྤྲུལ་སྐུ་རྫུས་མའི་བྱ་སྤྱོད་ལ་དགག་པ་
དང་སུན་འབྱིན་བྱས་འདུག་པ་ལས། འུ་ཅག་གི་ཆོས་ལུགས་རིག་གནས་
ཀྱི་མཚོན་བྱེད་དང་ཏོག་ལྟ་བུར་གྱུར་པའི་བླ་སྤྲུལ་ངོ་མ་ལ་དཔྱོད་ཤེས་ཀྱིས་
བསམ་གཞིག་བཏང་མེད་པ་རེད། བླ་སྤྲུལ་གྱི་བྱུང་བ་དང་དེའི་ལོ་རྒྱུས་
ཀྱི་རྒྱབ་ལྗོངས། དེས་བཟོས་པའི་མཇུག་འབྲས་ལ་ཕྱིར་རྟོག་བྱས་ མི་་་
འདུག བསམ་བློ་པ་ཞིག་ཡིན་ན་རང་གི་བློ་དང་རིགས་པ། ཤེས་རབ།
དཔྱོད་ཤེས་བཅས་ལ་བརྟེན་ཏེ་གནད་དོན་གྱི་འདུ་ཤེས་ཟབ་གསལ་ཅིག་
ཡོད་པའི་སྒོ་ནས་དགག་སྒྲུབ་དང་དོགས་སློང་། ཕྱིར་ རྟོག་སོགས་ཀྱི་་
བསམ་གཞིག་གི་ལས་ལ་ཡང་ནས་ཡང་དུ་འཇུག་པ་རེད། དོན་གྲུབ་རྒྱལ་
D མེ་ལྕེའི《མི་གཞིའི་སྙིང་སྟོབས》ཡུན་ནན་མི་རིགས་དཔེ་སྐྲུན་ཁང་།
211--21 2པར་གསལ།
2 མེ་ལྕེའི《 མི་གཞིའི་སྙིང་སྟོབས》ཡུན་ནན་མི་རིགས་དཔེ་སྐྲུན་ཁང་།
212པར་གསལ།
2003ལོའི་ཟླ 6པའི་པར།
2003ལོའི་ཟླ 6པའི་ པར།
ཤོག་ངོས་
ཤོག་ངོས་
227 –



ཚེར་མའི་ལམ་གྱི་ང་རོ།
གྱིས་དངོས་ཡོད་སྤྱི་ཚོགས་ཀྱི་གནད་དོན་ལ་བསམ་གཞིག་གཏོང་གི་ཡོད་
ནའང་། སྐབས་དེའི“མི་རིགས”དང“མི་རིགས་ཀྱི་ལ་རྒྱུ”“བོད་ཀྱི་རིག་
གནས”སོགས་བརྗིད་ཅིང་ལྷིང་བ་དང་འོད་མདངས་འཚེར་བའི་སེང་རས་
མཛེས་པོ་དེས་ཁོང་གི་མཐོང་ལམ་ཡོངས་སུ་བསྒྲིབས་ཏེ་བསམ་བློ་པའི་ལས་
སུ་གཞོལ་བར་གེགས་ སུ་ གྱུར་འདུག་པ་རེད། དོན་གྲུབ་རྒྱལ་གསོན་་་་
སྐབས་ཀྱི་ལོ་རབས་བརྒྱད་ཅུ་པ་ནི་མི་རིགས་ཀྱི་བསམ་བློ་དང་མི་རིགས་ཀྱི་
ལ་ རྒྱུའི་ ཁོག་ དཔུང༌ རྦ་ རླབས་ བཞིན་ འཕྱོ་ བའི་ དུས་ རབས་ ཤིག་ རེད།
ཡང་ན་ཚོགས་སྤྱི་དང་ཐུན་མོང་གི་འདུ་ཤེས་ཤུགས་དྲགས་པའི་དུས་རབས་
ཤིག་རེད། ཁོང་ནི་དུས་སྐབས་དེའི་བསམ་བློའི་གཙོ་འཛིན་མི་སྣ་དང༌
དར་ཆ་ལྟ་བུ་རེད་ལ། རྩོམ་རིག་གི་ལམ་ནས་མི་རིགས་ཀྱི་ལ་རྒྱ་དང་།
མི་རིགས་ཀྱི་ཁོག་དཔུང་། མི་རིགས་ཀྱི་རེ་བ། མི་རིགས་ཀྱི་འཕེལ་རྒྱས།
མི་རིགས་ཀྱི་མདུན་ལམ། མི་རིགས་ཀྱི་རིག་གནས་སོགས་ཆེས་མང་པོ་
བརྗོད་མཁན་ཡང་རེད། མདོར་ན། མི་རིགས་ཞེས་པ་དེ་དོན་གྲུབ་
རྒྱལ་དང་ཡང་ན་སྐབས་དེའི་ཡོན་ཏན་པའི་སྡེའི་བསམ་བློའི་སྲོག་ཤིང་ལྟ་
བུ་ཞིག་ཏུ་གྱུར་འདུག དེར་བརྟེན། ཁོང་གི་བསམ་གཞིག་གི་མདའ་
ཁ་དེ་སྤྱི་བམ་པོ་ཞིག་དང་མི་རིགས། རིག་གནས་བཅས་ལས་བྱེ་བྲག་གི་
མི་བུ་རེ་རེའི་སྟེང་ལ་འབབ་མ་ཐུབ་པའི་ཚད་བཀག་དེ་བྱུང་སོང་བ་རེད། །
ཁོང་གི་མི་འདང་ས་གཉིས་པ་ནི་རང་དབང་ཤེས་ཡོན་ཅན་རྣལ་མ་
-- 228 -



དཔའ་དར་རིང་མོ།
-
-
-
ཞིག་མ་ཡིན་པ་དེ་རེད། དོན་གྲུབ་རྒྱལ་གྱི་བརྩམས་ཆོས་དག་ལས་རང་
དབང་གི་ སྙིང་སྟོབས་ཤིག་ ཐོག་མཐའ་བར་ གསུམ་ དུ་ མངོན་ གྱི་འདུག་་་
ནའང་། ཁོང་ནི་རང་དབང་རིང་ལུགས་ལ་བློ་སྦྱོང་ཡོད་པའི་རང་དབང་
ཤེས་ཡོན་ཅན་རྣལ་མ་ཞིག་མ་ཡིན་ཏེ། གཅིག་ཏུ་ཁོང་གི་རྩོམ་ཡིག་ཏུ་
དབང་སྒྱུར་པ་ལ་བསྟོད་པ་སྣ་ཚོགས་ཕུལ་ཡོད་པ་དང་། གཉིས་སུ་རང་
དབང་རིང་ལུགས་ཀྱི་རྨང་རྡོ་སྟེ་བདག་གི་ཚེ་སྲོག་དང་། བདག་གི་རང་
དབང་། བདག་གི་ཁེ་དབང། བདག་གི་རིན་ཐང་སོགས་ནི་རྒྱལ་ཁབ་
དང་མི་རིགས། སྤྱི་ཚོགས། ཐུན་མོང་སོགས་ཡོད་ཚད་ཀྱི་གོང་དུ་ཡོད་
པ་དང་འཕྲོག་ཏུ་མེད་པ་དེར་ངོས་ཟིན་ཐོབ་མི་འདུག དཔེར་ན་ཁོང་
གིས་རང་གི་རང་སྲོག་བཅད་པ་དེ་ལས་ཀྱང་གསལ་པོར་མཚོན་པ་རེད།
དེར་མ་ཟད། ཁོང་གིས་རྙིང་ཞེན་དང༌། ལེ་ལོ། སྐྱིད་ལུག བག་
འཁུམས་སོགས་བཟློག་པ་ཙམ་གྱིས་མི་རིགས་འདི་འཕེལ་རྒྱས་སུ་འགྲོ་ཐུབ་
པར་ སྙམ་ གྱི་འདུག དོན་དངོས་སུ་ མི་ རིགས་ ཤིག་འཕེལ་ཞིང་དར་་་་
དགོས་ན་ཐོག་མར་བྱེ་བྲག་གི་མི་བུ་རེ་རེའམ“བདག”རེ་རེ་ཡར་སློང་བ་
དང་ཡོད་ཚད་ཀྱི་ཡོད་ཚད“བདག”ནས་འགོ་རྩོམ་དགོས་པ་རེད།
གཉིས་པ། གླེང་སློང་བའི་རྩོམ་བཤད་པ།
ཞོགས་དུང་། རེད། གཅོད་པའི་རྩོམ་ཡིག་འདིའི་ནང་དུ་དོན་ཚན་
- 229 -



ཚེར་མའི་ལམ་གྱི་ང་རོ།
ཆེན་པོ་གཉིས་བཀར་འདུག དོན་ཚན་དང་པོ་དོན་གྲུབ་རྒྱལ་གྱི་མཛད་
རྗེས་གླེང་སྐབས། གཅིག་ནི་གསར་གཏོད་ཀྱི་སྙིང་སྟོབས་བཤད་འདུག
འདི་ གླེང་བའི་སྐབས་ སུ《 རྐང་ལམ་ཕྲ་མོ》བཤད་ན་ ཤོད་ཀྱི་རེད་སྙམ།
《རྐང་ལམ་ཕྲ་མོ》ནི་དོན་གྲུབ་རྒྱལ་གྱི་འཐུས་ཚབ་བརྩམས་ཆོས་ཤིག་རེད།
དེར་རྐང་ལམ་བསྐྱུར་ནས་མཇུག་མཐར་གཞུང་ལམ་སྟེང་དུ་གོམ་པ་སྤོས་
བྱུང་བ་དེ་ནི་ཁོང་གི་བསམ་བློ་གཙོ་བོ་རེད། དེ་ཁྱོད་ཀྱི་རྩོམ་དུ་བྲིས་ན་
ལེགས་སྙམ། །
དེའི་ འཕྲོར་ བརྩི་ འཁུར་ མི་ བྱེད་ པའི་ སྙིང༌ སྟོབས་ བཤད་ འདུག
བརྩི་འཁུར་མི་བྱེད་པའི་ སྙིང་སྟོབས་འདི་དབང་གྲགས་ལྟར་སྣང་དང་
གནས་ལུགས་མེད་པ་ཞིག་ལ་བརྩི་འཁུར་མི་བྱེད་པ་དེར་གོ་དགོས་རྒྱུ་རེད།
ཁོ་བོ་ནི་ཚད་མ་ཡིན། ཁོས་བཤད་པ་བདེན་པ་ཡིན་ཞེས་བཤད་པའི་
ཞོར་ལ་རྫུན་སྨྲས་ནའང་བརྩི་འཁུར་བྱེད་དགོས་ཚེ་དེ་གཏན་ནས་འགྲིག་
ཡོད་པ་མ་རེད། བརྩི་འཁུར་མི་བྱེད་པའི་སྙིང་སྟོབས་ཞེས་བརྗོད་ན་
འབྱོར་ མིན་ མི་ ཤེས། དེ་ལ་ བཟོ་ བཅོས་ འདྲ་ བརྒྱབ་ ན་ ཅི་འདྲ་ རེད།
གང་ཞིག་ལ་བརྩི་འཁུར་བྱེད་དགོས་པ་དང་། གང་ཞིག་ལ་བརྩི་འཁུར་
བྱེད་མི་དགོས་པ་དེ་ཇེ་གསལ་ལ་གཏོང་ཐུབ་ན་རབ་རེད།
དེའི་འཕྲོར་ངོ་ལོག་ གམ་རྒྱབ་གཏོད་ཀྱི་སྙིང་སྟོབས་བཤད་འདུག
ཤེས་ ཡོན་ཅན་ཞིག་ཡིན་ན། སྲོལ་རྒྱུན་རིག་ གནས་ ཡིན་ནའང་འདྲ།
- 230 --



དཔའ་དར་རིང་མོ།
དེང་རབས་རིག་གནས་ཡིན་ནའང་འདྲ། རྗེས་ལུས་ཀྱི་ཆ་ལ་ངོ་ལོག་བྱེད་
དགོས་ས་ནས་ངོ་ལོག་བྱེད་དགོས་རྒྱུ་རེད། རྒྱབ་གཏོད་དགོས་ས་ནས་
རྒྱབ་གཏོད་དགོས་རྒྱུ་རེད། དགག་པ་རྒྱག་དགོས་ས་ནས་དགག་པ་རྒྱག་
དགོས་རྒྱུ་རེད། དོན་གྲུབ་རྒྱལ་ལ་ངོ་ལོག་གམ་རྒྱབ་གཏོད་ཀྱི་སྙིང་སྟོབས་
འདུག་ཅེས་ཟེར་ཆོག་ཆོག་རེད།
དོན་ཚན་གཉིས་པ་དོན་གྲུབ་རྒྱལ་གྱི་མི་འདང་ས་རྗོད་ཀྱིན་ཡོད་པ་
འདི་ནི། མི་སྣ་སུ་ཡང་ལོ་རྒྱུས་ཀྱི་ཁོར་ཡུག་ངེས་ཅན་ཞིག་ནས་སྐྱེས་པ་
རེད། དེས་ན་ལོ་རྒྱུས་ཀྱི་ཁོར་ཡུག་དེ་ལ་བསམ་བློ་གཏོང་རྒྱུ་ནི་ཤིན་ཏུ་
གལ་ཆེན་པོ་རེད། ལོ་ངོ་ཉི་ཤུའི་སྔོན་གྱི་མི་སྣ་ཞིག་ལ་ལོ་ངོ་ཉི་ཤུའི་གཞུག་
གམ་དེང་སང་གི་བསམ་བློ་ལྡན་དགོས་ཞེས་བཤད་ན་ཨུ་ཚུགས་ཤིག་ལོས་
ཡིན་སྙམ་པ་འདུག
སྤྱིར་བཤད་ན་རྩོམ་ཐུང་འདི་བྲིས་པ་ཧ་ཅང་ལེགས། ང་རང་ཉིད་
ཀྱིས་བརྗོད་བྱ་འདི་ལྟ་བུ་ཞིག་དང༌། ཤེས་ཡོན་ཅན་གྱི་མི་སྣ་འདི་ལྟ་བུ་
ཞིག སྙིང་སྟོབས་འདི་འདྲ་མངའ་བ་ཞིག་འབྲི་བའི་དབང་དུ་བཏང་ན།
ཟ་ཟུར་ཐོན་པ་དང་རིང་མོ་ཞིག་འབྲི་དགོས་རྒྱུ་རེད། ཡིན་ནའང་རྩོམ་
ཐུང་ཞིག་གི་ངོས་ནས་བལྟས་ན་ཁྱོད་ཀྱིས་བྲིས་པ་ཤིན་ཏུ་ལེགས་པོ་རེད། །
བྱང་སྐར། གཅོད་པའི་རྩོམ་དུ་བརྗོད་པའི་བརྩི་འཁུར་མི་བྱེད་པའི་
སྙིང་སྟོབས་དང༌། རང་དབང་རིང་ལུགས་ཀྱི་སྐོར་ན་ཅུང་ཙམ་མི་འཚམ་
— 231 -



ཚེར་མའི་ལམ་གྱི་ང་རོ།
ས་དང༌། བཙན་སྤྲོད་ཀྱི་ཆ་ཡང་ཅུང་ཟད་འདུག་པ་འདྲ། འོན་ཀྱང་།
ང་ཚོས་མི་བུ་ཞིག་ལ་རྗེས་དྲན་བྱེད་པ་འདི་མི་བུ་དེ་ཁོ་ནའི་ཆེད་དུ་རྗེས་
དྲན་བྱེད་པ་ཙམ་མ་རེད། དེ་ནི་མ་འོངས་པའི་ཆེད་དུ་རྗེས་དྲན་བྱེད་
དགོས་པ་རེད། དོན་གྲུབ་རྒྱལ་གྱི་རིན་ཐང་རྟོགས་ཚེ་མ་འོངས་པའི་མི་
རྣམས་ལ་རྟིང་སྐུལ་གྱི་ནུས་པ་ཡོད་པའི་ཆ་ནས་བཤད་ན། དེ་ཡང་མི་
འགྲིག་རྒྱུ་མེད་གི་འདོད། །
ཉི་གཞོན། རེད་ཡ། དེ་རིང་གི་ཉིན་མོ་འདི་ལ་རྩོམ་འདི་འདྲ་ཞིག་
འབྲི་རྒྱུ་ནི་ཧ་ཅང་གལ་ཆེན་རེད། འུ་ཚོའི་ལོ་རྒྱུས་སྟེང་དུ་མི་བོ་ཆེ་འདི་
འདྲ་བྱུང་ན་ཕྱི་རབས་པ་ཚང་མར་རྗེས་དྲན་བྱེད་པའི་འདུ་ཤེས་ཤིག་དང༌།
ཕར་དེད་ན་སྙིང་སྟོབས་ཤིག་དགོས་པ་འདི་ཡང་དེང་སང་གི་དུས་འདིར་
མཚོན་ན་ཧ་ཅང་གལ་ཆེ་བའི་ཚོད་རེད། ཁྱོད་ཀྱིས་ཁོང་གི་མཛད་རྗེས་
དེ་ཕྱོགས་གསུམ་གྱི་ཐད་ནས་བརྗོད་འདུག འུ་ཚོའི་ཤེས་ཡོན་ཅན་གྱི་སྡེ་
ནའང༌ དོན་ གྲུབ་ རྒྱལ་ གྱི་ མཛད་ རྗེས་ དང༌། ཤེས་ ཡོན། མི་ གཞི།
སྙིང་ སྟོབས་ སོགས་ ཕྱོགས་ སོ་ སོ་ ནས་ ཕྱོགས་ སྡོམ་ དང་ གདེང༌ འཇོག
དབྱེ་ཞིབ་སོགས་བྱེད་གི་འདུག དེ་ཧ་ཅང་གལ་ཆེན་རེད་འདོད། དེ་
གཅིག་ཡིན།
ཁྱོད་ཀྱི་རྩོམ་ལས་བཤད་པ་ཤིན་ཏུ་བདེན་པ་རེད། འགྲོ་བ་མིའི་
རིགས་ཀྱི་ཤེས་རིག་ལོ་རྒྱུས་ལ་བལྟས་ན། སྤྱི་ཚོགས་དང་ཐུན་མོང་། མི་
— 232 ཡག་



དཔའ་དར་རིང་མོ།
རིགས་ནས་བྱེ་བྲག་གི་མི་བུ་རེ་རེའམ“ བདག”གི་སྟེང་ལ་བབས་པའི་གོ་
རིམ་ཞིག་བརྒྱུད་ཡོང་བ་རེད། མི་རིགས་གང་ཡང་གོ་རིམ་འདི་ངེས་པར་
དུ་བརྒྱུད་དགོས་པ་ཞིག་རེད། དེ་གཉིས་ཡིན།
གསུམ་ནས། དོན་གྲུབ་རྒྱལ་གྱི་སྙིང་སྟོབས་དེ་དུས་ངེས་ཅན་ཞིག་
གི་ཁྲོད་ནས་ གླེང་དགོས་ཟེར་བ་དེ་བདེན་པ་རེད་འདོད། འོན་ཀྱང་།
གོང་དུ་བརྗོད་པ་ལྟར་དོན་གྲུབ་རྒྱལ་བཤད་པ་དེ་དོན་གྲུབ་རྒྱལ་ཁོང་རང་
ཉིད་བཤད་པ་ཙམ་མ་ཡིན་པར། ཁོང་ཉིད་འཚོ་བཞུགས་སྐབས་ཀྱི་རིག་
གནས་ཁོར་ཡུག་དེ་ལ་གཞན་མི་རིགས་ལྟར་དུ་བསམ་བློ་དེ་འདྲ་མེད་གི་
ཞེས་བཤད་ནའང་མི་ཆོག་རྒྱུ་མེད་གི་སྙམ།
གསུམ་པ། དོན་གྲུབ་རྒྱལ་ནི་སྙིང་སྟོབས་ཤིག་ཡིན་ཚུལ་བཤད་པ།
ཞོགས་དུང་། གཅོད་པའི་རྩོམ་དུ་དོན་གྲུབ་རྒྱལ་གྱི་གསར་གཏོད་ཀྱི་
སྙིང་སྟོབས་དང༌། བརྩི་འཁུར་མི་བྱེད་པའི་སྙིང་སྟོབས། ངོ་ལོག་གམ་
རྒྱབ་གཏོད་ཀྱི་སྙིང་སྟོབས་སོགས་གླེང་འདུག་པ་དེ་བཞིན་མི་གཞན་གྱིས་
ཀྱང་ཁོང་གི་རྩོམ་ལ་དཔྱད་པ་བཏང་བ་མང་པོ་འདུག ཁོང་གི་མི་ཚེ་
དང་བརྩམས་ཆོས། ལོ་རྒྱུས་སོགས་ལ་ཞིབ་འཇུག་བྱས་ཏེ་དཔེ་ཆ་བྲིས་པ་
ཡང་ཡོད་འདུག ང་ཚོས་ཕྱོགས་གང་ནས་བལྟས་ཀྱང་། དོན་གྲུབ་
རྒྱལ་ལ་གསར་གཏོད་ཀྱི་སྙིང་སྟོབས་ཡོད་པ་དང༌། རིགས་གཞུང་ཞིབ་
- 233 -



ཚེར་མའི་ལམ་གྱི་ང་རོ།
འཇུག་དང་ཤེས་རིག་ཞིབ་འཇུག་གི་ཐབས་རྩལ་ལྡན་པ་སོགས་ཡོན་ཏན་
མང་པོ་འདུག དེ་ལས་གཙོ་ཆེ་བ་རྩོམ་རིག་གསར་པའི་ཕྱོགས་ཀྱི་མཛད་
རྗེས་རེད། རྩོམ་རིག་གསར་པའི་ཤིང་རྟའི་སྲོལ་འབྱེད་རེད་ཅེ་ན་མི་ཆོག་
རྒྱུ་ཡོད་པ་མ་རེད། རིག་གནས་གསར་པའི་ངོས་ཐད་ནས་བཤད་ན་ཡང་
དར་ཆ་ཆེན་པོ་རེད་ཟེར་ན་མི་ཆོག་རྒྱུ་ཡོད་པ་མ་རེད། ངས་དེ་སོགས་ལ་
བསམས་ནས་ སྔོན་ཆད་ཀྱི་ རྩོམ་ དུའང་དེ་ ལྟར་ གདེང་འཇོག་བྱས་ ཡོད།
རྒྱུ་ མཚན་ ནི་ རྩོམ་ རིག་ གསར་ རྩོམ་ དང་ རིགས་ གཞུང་ ཞིབ་ འཇུག
གསར་གཏོད་སྙིང་སྟོབས་སོགས་ཀྱི་ཆ་ནས་དེ་ལྟར་གདེང་འཇོག་བྱས་པ་
དང་ཆེ་བ་བརྗོད་པ་ཡིན། དེ་དོན་དངོས་ཀྱང་རེད། ང་ཚོས་སླར་ཡང་
ཆེ་བ་ཞིག་བརྗོད་པའི་དབང་དུ་བཏང་ན། དོན་གྲུབ་རྒྱལ་ནི་སྙིང་སྟོབས་
ཤིག་ཡིན་ཞེས་བརྗོད་ན་ཆོག་གི རྒྱུ་མཚན་ཅི་ཡིན་ཟེར་ན། དེ་ནི་ཡ་ང་
བའི“ རིག་གནས་གསར་བརྗེ་ཆེན་མོ”ཡི་མཇུག་ཏག་ཏག་ཏུ་འདི་འདྲའི་བློ་
སྤོབས་ཅན་དང་། དཔའ་གདེང་ཅན། བློ་གྲོས་ཅན། རིག་པ་ཅན་
གྱི་སྐྱེས་བུ་ཞིག་འཁྲུངས་པ་འདི་རྩོམ་རིག་དང་རིགས་གཞུང་གི་ངོས་ནས་
དར་ཆ་ཞིག་ཡིན་པར་མ་ཟད། འུ་ཚོའི་སྙིང་སྟོབས་ཤིག་ཀྱང་རེད་ཅེ་ན་
མི་ཆོག་རྒྱུ་ཡོད་ནི་མ་རེད། དེ་ཡང་བདེན་དོན་གྱི་ཆེད་དུ་འཆི་ཐུབ་པའི་
སྙིང་སྟོབས་ཤིག་རེད། དེ་འདྲ་འུ་ཚོའི་མི་རིགས་འདིའི་ལོ་རྒྱུས་སྟེང་བྱུང་
མ་མྱོང་བ་ཞིག་ཡིན་གྱི་རེད། ཤེས་ཡོན་ཅན་ཞིག་གི་ངོས་ནས་བལྟས་ན།
- 234 -



དཔའ་དར་རིང་མོ།
བདེན་དོན་གྱི་ཆེད་དུ་རང་གི་གཅེས་སྲོག་འབུལ་བ་ཤིན་ཏུ་ཉུང་ཉུང་ཡིན་
གྱི་རེད། དེས་ན་རང་ཤི་བརྒྱབ་པ་དེ་རླབས་ཆེན་གྱི་ལས་ཤིག་ཡིན་པར་
མ་ཟད། མི་རིགས་འདིའི་སྙིང་སྟོབས་ཤིག་ཀྱང་རེད། བདེན་དོན་གྱི་
ཆེད་དུ་རང་ཤི་བརྒྱབ་ཚུལ་ནི་ཁོང་གི་ཁ་ཆེམས་ལས་གསལ་བ་ལྟར་རེད།
ཁ་ཆེམས་ཀྱི་ནང་དོན་ནི། ཁོས་མི་རིགས་འདིའི་བླུན་རྨོངས་སེལ་བའི་
ཆེད་དུ། རྩོམ་མང་པོ་བྲིས་པ་ཡིན། ཡིན་ནའང་བྲིས་བྲིས་པའི་མཐའ་
མར་མི་རིགས་འདི་རྨོངས་གཉིད་ལས་སད་དུ་འཇུག་མ་ཐུབ། དེའི་རྐྱེན་
གྱིས་ རང་གི་ཚེ་སྲོག་གིས་དྲིལ་ཞིག་བསྒྲགས་པ་ཡིན། ཉེན་བརྡ་ཞིག་
བརྒྱབ་པ་ཡིན་ཞེས་བརྗོད་འདུག །
མེ་ལྕེ། རེད། ཁ་ཆེམས་ཡི་གེ་ཆ་ཚང་ནི་གཤམ་གྱི་འདི་འདྲ་རེད།
“སེམས་པ་འདི་སྡུག་བསྔལ་གྱིས་ཡོངས་སུ་མནན་ཏེ་ལྗིད་ཏིག་ཏིག་གི་ངང་
ཁྱེད་དང་གྱེས་ཕྱག་ཕུལ་བ་ཡིན། ཁོ་བོས་ལམ་འདི་འདྲ་ཞིག་བདམས་
པའི་གཏམ་ངན་འདི་གོ་དུས་ཁྱེད་ཉིད་ཧ་ལས་ཤིང་ཧང་སང་བས་མི་ཚད།
བདག་གི་ནོར་འཁྲུལ་ཞིག་ཏུ་བརྩི་ནའང་ཐང་མོད། གལ་སྲིད་ཁྱེད་ཀྱིས་
སེམས་རྣལ་ལ་ ཕབ་ སྟེ་ ཁོ་ བོའི་ ཤི་རྐྱེན་ འདིར་ ཞིབ་འདང་ རེ་བརྒྱབ་ཚེ།
མཐའ་མཇུག་གི་གྱེས་ཕྱག་ཕུལ་དོན་ལའང་རྒྱུ་མཚན་ཡེ་ནས་མེད་པ་མ་
ཡིན་པའི་ངེས་ཤེས་འདྲོང་འོང་གི་རེད། ཁྱེད་དང་གཏན་བྲལ་དུ་འགྱུར་
བའི་ སྐབས་ འདིར། ང་ ནི་ཁྱེད་ དང་ མཇལ་ འདོད་ ཇི་ འདྲ་ ཆེ་ ཨང་།
— 235 -



ཚེར་མའི་ལམ་གྱི་ང་རོ།
ཡིན་ནའང་དེ་ནི་སྲིད་པ་ཞིག་མ་ཡིན་ཏེ། དེ་རིང་ངས་ད་དུང་ཁྱེད་ལ་
གློག་འཕྲིན་ཞིག་བཏང་དོན་ནི། མྱུར་དུ་ལས་གནས་སྤོར་བའི་བརྡ་ཡིག་
ཅིག་འབྱོར་བར་རེ་བ་ཆེ་བས་ཡིན། འོན་ཀྱང་། ངས་བསམ་གཞིག་
ཞིབ་མོ་ཞིག་བཏང་བ་ན། རང་རིགས་འདི་སྔར་བཞིན་བླུན་རྨོངས་དང་
རྗེས་ལུས་ཀྱི་ཀློང་དུ་འཁྱམས་ཤིང་། དེའི་དོན་དུ་ཁོ་བོས་ཀྱང་རྩོམ་ཡིག་
ཁ་གྲངས་ལོངས་པ་ཞིག་བྲིས་ཏེ་ཁོ་པ་ཚོའི་གོ་རྟོགས་དེ་སད་ན་སྙམ་ཡང་།
ཕམ་ཁ་ནི་རང་གིས་ཉོ་དགོས་བྱུང་རྐྱེན། ངས་རང་ཉིད་ཀྱི་ཉམ་ཆུང་
བའི་ཚེ་སྲོག་བློས་བཏང་སྟེ་དུང་བརྡ་གསལ་པོ་ཞིག་བསྒྲགས་པ་ཡིན།” ཁ་
ཆེམས་ཡི་གེ་འདི་རྒྱ་ཡིག་གི་ལམ་ནས་ཁོང་གི་གྲོགས་པོ་ཟླ་བ་བློ་གྲོས་ལ་
བཞག་པ་རེད། །
ཞོགས་དུང་། རེད། འདིའི་ངོས་ཐད་ནས་བསམ་བློ་རེ་བཏང་ན།
འདི་འདྲའི་སྙིང་སྟོབས་ལྡན་པ་དང༌། འདི་འདྲའི་དཔའ་གདེང་ཡོད་པ།
འདི་འདྲའི་སྤོབས་པ་ཡོད་པ་ཞིག་གོ་རྟོགས་མཐོ་བའི་མི་རིགས་གཞན་གྱི་
ཁྲོད་ནའང་ཉུང་ཉུང་ཡིན་གྱི་རེད། གནད་འགག་གི་སྐབས་ལ་འདི་ལྟ་
བུའི་བགྱི་བ་ལྷུར་ལེན་པའི་སྐྱེས་བུ་དེ་ཏག་ཏག་འུ་ཚོའི་ནང་དུ་འཁྲུངས་
མྱོང་བ་རེད། འུ་ཚོ་ཉམ་ཆུང་བ་ལྟར་སྣང་ཡང་ཤེས་རིག་ལ་དགའ་བའི་
མི་རིགས་ཤིག་ཡིན་པའི་རྐྱེན་གྱིས་རིག་གནས་ཀྱི་དཔའ་བོའི་སྐྱེས་བུ་དེ་
འདྲ་འཁྲུངས་པ་ནི་ཤིན་ཏུ་ངོ་མཚར་བ་ རེད། འདི་འདྲ་བྱུང་ན་མི་་
- 236 -



དཔའ་དར་རིང་མོ།
རིགས་འདི་ལ་ཡང་འཕེལ་རྒྱས་ཡོད་གྱི་རེད། མི་སྒེར་གྱི་ངོས་ནས་ཀྱང་
འཕེལ་རྒྱས་ཡོད་གྱི་རེད། བདེན་དོན་གྱི་ཆེད་ དུ་འཆི་ཐུབ་པའི་ སྙིང་
སྟོབས་འདི་རླབས་ཆེན་ཞིག་ཡིན་པའི་རྐྱེན་གྱིས། འུ་ཚོས་ཁོང་གི་མི་ཚེ་
ཧྲིལ་པོ་སྙིང་སྟོབས་ཤིག་ཏུ་བརྩིས་ནས་རྒྱུན་འཛིན་བྱེད་དགོས་པ་རེད།
བྱང་སྐར། ལོ་ངོ་དུ་མ་ཞིག་གི་ཡར་སྔོན་ལ། བཀྲ་རྒྱལ་དང་ངེད་
གཉིས་བྱ་བ་ཞིག་གི་ཆེད་དུ་ལན་གྲུ་ལ་སོང་དུས། ཁོའི་གྲོགས་པོ་ཞིག་གི་
ཁྱིམ་དུ་ཞག་འདུག་བྱས་པ་ཡིན། དགོང་མོ་དེར་ན་མཉམ་གྱི་གསར་བུ་
ཁ་ ཤས་དང་མཉམ་དུ་ཁ་བརྡ་བྱས། མཚམས་ཤིག་ལ་ གླེང་བྱ་དེ་དོན་
གྲུབ་རྒྱལ་གྱི་སྟེང་ལ་བབས་ཐལ། སྐབས་དེར་ངས་སྐད་ཆ་འདི་འདྲ་ཞིག་
བཤད་མྱོང་། མི་མང་པོ་ཞིག་གིས་དོན་གྲུབ་རྒྱལ་ཤི་བ་དེ་འགྲིག་མེད།
བོད་ཁ་བ་ཅན་ལ་གྱོང་རེག་སོང་། གལ་ཏེ་དོན་གྲུབ་རྒྱལ་ད་ལྟ་ཡོད་པ་
ཡིན་ན་ཁོང་གིས་བྱས་རྗེས་ཇི་འདྲ་བཞག་ཡོད་གྱི་རེད་ཨང༌། ཞེས་དང་།
ཡང་དོན་གྲུབ་རྒྱལ་སྐུ་གཤེགས་མེད། ས་ཆ་ག་གེ་མོ་ན་འདུག མི་ཆེ་གེ་
མོ་དང་ཕྲད་པ་རེད་སོགས་ཟེར། དེའི་ཕུ་ཅི་རེད་ཟེར་ན། བསམ་པ་
དཀར་པོ་ཡིན་གྱི་རེད། སྐྱེས་བུ་ཆེན་པོ་དེ་ད་དུང་མུ་ མཐུད་དུ་འཚོ་
བཞུགས་གནང་ཡོད་ན་ཅི་མ་རུང་ཨང་སྙམ་པའི་སེམས་ཁམས་དེ་ཡིན་གྱི་
རེད། འོན་ཀྱང་། ངས་བལྟས་ན་དོན་གྲུབ་རྒྱལ་སྐུ་གཤེགས་སོང་བ་དེ་
འགྲིག་སོང་ནི་རེད། དོན་གྲུབ་རྒྱལ་སྐུ་མ་གཤེགས་ན་ཁོང་གི་ཁ་ཆེམས་
237 -



ཚེར་མའི་ལམ་གྱི་ང་རོ།
ལས་བརྗོད་པ་ལྟར། འུ་ཚོ་རྨོངས་གཉིད་ཀྱི་གནས་བབ་ལས་མུ་མཐུད་དུ་
སད་གི་ཡོད་གྱི་མ་རེད་ཅེས་བཤད་པ་ཡིན།
འདི་ནས་འཆི་བའི་ལྟ་སྟངས་ཤིག་གླེང་དགོས་འདུག འུ་ཚོར་
མཚོན་ན་སངས་རྒྱས་ཆོས་ལུགས་ཀྱི་འཆི་བའི་ལྟ་སྟངས་དེའི་ཤན་ཤུགས་ཧ་
ཅང་ ཆེ་ བ་ རེད། བཙན་ པོའི་ རྒྱལ་ རབས་ མཇུག་ གྲིལ་ བའི་ རྗེས་ སུ།
སངས་རྒྱས་ཆོས་ལུགས་ཀྱི་ལྟ་བས་དབང་བསྒྱུར་པ་རེད། དེ་དང་མཉམ་
དུ་བཙན་པོའི་སྐབས་ཀྱི་སྙིང་སྟོབས་དེ་ཉམས་སོང་བ་རེད། དོན་གྲུབ་
རྒྱལ་ནི་ སངས་ རྒྱས་ཆོས་ལུགས་ཀྱིས་བསྡུས་པའི་ རིག་གནས་བཅུ་བོ་ལ་
དགའ་ཞེན་ཚད་མེད་ཡོད་པའི་མི་ཞིག་ཡིན་པ་ཁོང་གི《ལང་ཚོའི་རྦབ་ཆུ》
དང་བརྩམས་ཆོས་ གཞན་ སོགས་ལས་ སྐབས་དང་སྐབས་ སུ་ གསལ་པོར་
མཚོན་གི་འདུག་མོད། འོན་ཀྱང་ཁོང་གི་བསམ་བློའི་གཏིང་རིམ་ལ་ཤན་
ཆེན་པོ་ཐེབས་པ་གང་རེད་ཅེ་ན། བདེན་པའི་ཆེད་དུ་འཆི་ཕོད་པའི་
བཙན་པོའི་སྐབས་ཀྱི་སྙིང་སྟོབས་དེ་རེད། ཡང་ན་དེའི་བག་ཆགས་སད་
པ་འདྲ། བག་ཆགས་དེ་ནི་ད་ལྟའི་འུ་ཚོ་ཡིན་ནའང་འདྲ། མ་འོངས་
པར་སྐྱེ་འགྱུར་གྱི་མི་རྣམས་ཡིན་ནའང་འདྲ། ཚང་མའི་རྒྱུད་ན་ཡོད་ནི་
རེད། ཡོད་པས་མི་ཆོག་སད་ཀྱང་དགོས་ནི་རེད། །
བདེན་དོན་གྱི་ཆེད་དུ་རང་གི་གཅེས་པའི་ཚེ་སྲོག་བློས་གཏོང་ཐུབ་པ་
འདི་འདྲ་ནི་འཛམ་གླིང་གི་མི་གྲངས་ཀྱི་ལྔ་ ཆའི་གཅིག་ཟིན་པའི་རྒྱ་མི་
- 238



དཔའ་དར་རིང་མོ།
རིགས་ལ་མཚོན་ནའང་། ཁོ་ཚོའི་མི་གྲངས་དང་བསྡུར་ན་ཧ་ཅང་ཉུང་
ཉུང་རེད། དེ་བས། བདེན་དོན་གྱི་ཆེད་དུ་རང་སྲོག་བློས་གཏོང་བ་དེ་
ཧ་ཅང་གལ་ཆེན་ཞིག་རེད། དཀོན་པོ་ཞིག་རེད། མཆོག་ཏུ་གྱུར་པ་
ཞིག་རེད། འུ་ཚོས་སྙིང་སྟོབས་དེ་འདྲ་བསྐྱེད་ཐུབ་ན་མ་འོངས་པར་རེ་
བ་ཡོད་གྱི་རེད། དེའི་རྐྱེན་གྱིས་སྙིང་སྟོབས་ཀྱི་མི་ཚེ་དེ་ལ་རྗེས་སུ་ཡི་རང་
བྱེད་དགོས། གནའ་སྔ་མོ་ནས་ཡོད་པའི་བག་ཆགས་དེ་ངེས་པར་དུ་སད་
དུ་འཇུག་དགོས། མ་འོངས་པའི་ཆེད་དུ་བསམ་ན། གཞན་གྱིས་་་
བཤད་དཀའ་བའི་སྙིང་སྟོབས་འདི་བཏང་སྙོམས་སུ་འཇོག་མི་ཉན་པ་ཞིག་
རེད། །
ཉི་གཞོན། དོན་གྲུབ་རྒྱལ་གྱི་རིགས་གཞུང་ཐད་ཀྱི་མཛད་རྗེས་དེ་འུ་
ཚོ་ཚང་མའི་ཁ་ཐོག་མིག་ཐོག་ཏུ་གྱུར་ཡོད་པ་དེ་རེད། ང་ཚོས་ད་ལྟ་དོན་
གྲུབ་རྒྱལ་ལ་རྗེས་དྲན་བྱེད་པའི་སྙིང་པོ་ནི། དེང་སང་གི་དུས་འདིར་
རྗེས་ དྲན་ བྱ་ ཡུལ་ དོན་ གྲུབ་ རྒྱལ་ ལྟ་ བུ་ མཁོ་ སོང་ བའི་ རྐྱེན་ གྱིས་ རེད།
རང་ཤི་བརྒྱབ་པ་དེ་ཁོང་གི་སྙིང་སྟོབས་ཤིག་ཏུ་ཕྱོགས་བསྡོམས་བྱས་ཡོད།
སྙིང་སྟོབས་ཅི་ཞིག་རེད་ཅེ་ན། བདེན་པའི་དོན་དུ། གནས་ལུགས་ཀྱི་
དོན་དུ་རང་ཤི་བརྒྱབ་པ་དེ་རེད། འཇིག་རྟེན་འདི་ན་ཚེ་སྲོག་གི་ཡན་གྱི་
རྩ་ཆེན་ཞིག་ཡོད་ནི་མ་རེད། ཁོང་ལ་མཚོན་ན་ཚེ་སྲོག་ལས་ཀྱང་གལ་ཆེ་
བ་ནི་གནས་ལུགས་ཡིན་སོང་ནི་རེད། ཁོང་གི་བསམ་བློ་ན་ཧ་ཅང་རྩ་ཆེ་
- 239 -



ཚེར་མའི་ལམ་གྱི་ང་རོ།
བའི་ཚེ་སྲོག་ཀྱང་གཏོང་དགོས་པའི་གནས་ལུགས་ཀྱི་མ་མཐའི་ཚད་གཞི་
ཞིག་ཡོད་སོང་ནི་རེད། དེའི་ཕན་ཆད་ལ་བརྒལ་སོང་ཚེ་ཚེ་སྲོག་ཡིན་
ཀྱང་གཏོང་དགོས་སོང་ནི་རེད། སྤྱིར་རང་ཤི་རྒྱག་པའི་ངོས་ཐད་ནས་
བཤད་ན། དེ་ང་ཚོས་ཡིན་འཇོག་བྱེད་རྒྱུ་ཞིག་མ་རེད། ང་ཡིན་ན་
དགག་པ་རྒྱག་རྒྱུ་རེད། འོན་ཀྱང་། རང་ཤི་ཅི་ཞིག་ལ་རྒྱག་དགོས་སོང་
ནི་རེད། རང་ཤི་རྒྱག་པའི་རྒྱུ་དང་རྐྱེན་བཙལ་དགོས། དོན་དམ་དུ་
དོན་གྲུབ་རྒྱལ་གྱིས་རང་ཤི་བརྒྱབ་པ་དེ་རང་འགུལ་གྱིས་སྲོག་བཏང་བ་
ཞིག་ཨེ་རེད་ཅེ་ན། རྣམ་པའི་སྟེང་ནས་དེ་འདྲ་ཞིག་ཡིན་ནའང་། སྣང་
ཚུལ་དེ་བརྟོལ་ནས་ཕར་ནང་ལ་བལྟས་ན། དེ་རང་འགུལ་གྱིས་རང་ཤི་
བརྒྱབ་པའི་དོན་དག་ཅིག་མ་རེད། དེ་ནི་ཁོར་ཡུག་དང་རིག་གནས་
སོགས་ཀྱི་གཞན་དབང་དུ་གྱུར་པ་ཞིག་རེད། འོན་ཀྱང་འདི་རུ་ཁོར་ཡུག་
དང་རིག་གནས་ཞེས་ན་སྤྱི་བམ་པོ་ཞིག་རེད། བྱེ་བྲག་ཏུ་བཤད་ན་ང་
རང་ཉིད་ཀྱང་ཐེ་བའི་འུ་ཚོ་མི་ཚང་མས་ཁོང་འཆི་ལམ་དུ་བརྫངས་པ་རེད།
ཁོང་ཉིད་རང་སེམས་ཀྱི་མ་མཐའི་ཚད་གཞི་ལས་འདའ་མ་འདོད་པས་འཆི་
ལམ་བདམས་པ་རེད། ང་ཚོས་ད་ལྟ་མ་མཐའི་ཚད་གཞི་དེ་ཁྱེར་ནས་
ཤེས་ཡོན་ཅན་གྱི་སྡེ་ལ་བལྟས་ན། འུ་ཚོ་སུ་ལའང་རྒྱུ་འབྲས་བློ་མིག་ཟེར་
ན་འདྲ། གནས་ལུགས་ཟེར་ན་འདྲ། བདེན་པ་ཟེར་ན་འདྲ། གང་
དང་གང་གི་ཐད་དུ་མ་མཐའི་ཚད་གཞི་ཡོད་ནི་མ་རེད། ང་རང་ཉིད་ལ་
- 240 -



དཔའ་དར་རིང་མོ།
མཚོན་ན། གནས་ལུགས་ཤིག་གི་ཆེད་དུ་རང་ཉིད་ཀྱི་ཚེ་སྲོག་རིན་པོ་ཆེ་
ཡང་གཏོང་དགོས་རྒྱུ་རེད་ཅེས་ཁ་ནས་དེ་ལྟར་བཤད་ཐུབ་ནའང༌། སྙིང་
སྟོབས་དེ་འདྲ་ཡོད་ནི་མ་རེད། དེའི་རྐྱེན་གྱིས་བདེན་པ་དང་ གནས་
ལུགས་སོགས་ལ་མ་མཐའི་ཚད་གཞི་མེད་པའི་ང་རང་ཉིད་ཀྱང་འདུས་པའི་
འུ་ཚོས་དོན་གྲུབ་རྒྱལ་འཆི་ལམ་དུ་བརྫངས་པ་རེད་ཟེར་བ་ཡིན།
སྤྱིར་ན་ང་ཚོས་དོན་གྲུབ་རྒྱལ་ལ་རྗེས་དྲན་བྱེད་ནའང་འདྲ། ཁོང་
གི་སྙིང་སྟོབས་ལ་གདེང་འཇོག་བྱེད་ནའང་འདྲ། ཁོང་རང་ཉིད་རང་ཤི་
བརྒྱབ་པའི་ རྒྱུ་འབྲས་དང་ངོ་བོ་ལ་དཔྱད་པ་གཏོང་བ་ གང་ཡིན་ཀྱང་།
ཕར་དེད་དེ་སོང་ན་གཞན་ཅི་ཡང་འདེད་ས་མི་འདུག བྱེ་བྲག་མི་རང་
ཉིད་ཀྱི་སྟེང་ལ་བབས་འདུག དེང་སང་ཚང་མས་དོན་གྲུབ་རྒྱལ་ལ་རྗེས་
དྲན་བྱེད་དགོས། དོན་གྲུབ་རྒྱལ་མི་བོ་ཆེ་ཡིན་ཞེས་དོན་གྲུབ་རྒྱལ་ གྱི་
དར་ཆ་དེ་རྒན་གཞོན་ཚང་མའི་ལག་ཏུ་ཐོགས་ནས་འགྲོ་གི་འདུག་མོད། །
དོན་གྲུབ་རྒྱལ་གྱི་སྙིང་སྟོབས་དེ་ལྟ་བུ་འུ་ཚོའི་ཁོར་ཡུག་ཏུ་གནས་མི་ཆོག་
པའི་བསམ་བློ་ཞིག་ཡོད་པ་དེ་ཅི་མི་སྙམ་པར་བཞག་འདུག ངས་བལྟས་
ན་དེ་རིང་ང་ཚོས་དོན་གྲུབ་རྒྱལ་ལ་རྗེས་དྲན་བྱེད་པའི་ཉིན་མོ་འདིར།
དོན་གྲུབ་རྒྱལ་གྱི་འཆི་རྐྱེན་དེད་དེ“འདི་འདྲ་ཞིག་ཅི་ལ་བྱུང་སོང”ཞེས་
རང་གིས་རང་ལ་ཚ་འདྲི་ཞིག་བྱེད་རྒྱུ་ཡང་ཧ་ཅང་གལ་ཆེན་པོ་རེད། འུ་
ཚོར་མི་བོ་ཆེ་བྱུང་བའི་ཆ་ནས་བལྟས་ན། གཞན་ད་རུང་དགེ་འདུན་
— 241 —



ཚེར་མའི་ལམ་གྱི་ང་རོ།
ཆོས་འཕེལ་དང་། ལུང་ཤར་རྡོ་རྗེ་ཚེ་རྒྱལ་ཡང་བྱུང་མྱོང་། དགེ་ཆོས་
དང་ལུང་ཤར་གཉིས་ནི་གཞན་དབང་གིས་བཙོན་ཁང་དུ་བཅུག་ནས་་་
མནར་གཅོད་གང་མང་བཏང་སྟེ་མཐའ་མར་ཚེ་རྫོགས་སུ་བཅུག དགེ་
ཆོས་དང་ལུང་ཤར་ལྟ་བུར་མཚོན་ན། ཕྱི་ལུས་ཀྱི་ཆ་ནས་དངོས་སུ་་་
བཙོན་ཁང་དུ་བསྡད་མྱོང་བ་རེད། འོན་ཀྱང༌། དོན་གྲུབ་རྒྱལ་ལ་་
མཚོན་ན་ཕྱི་ལུས་ཀྱི་ཆ་ནས་བཙོན་ཁང་དུ་བསྡད་མ་མྱོང་ནའང༌། ཁོང་
གི་ ཁ་ ཆེམས་ དང༌ ལྷག་ པར་ དུ་ རང༌ ཤི་ བརྒྱབ་ པ་ སོགས་ ལ་ བལྟས་ ན།
དོན་གྲུབ་རྒྱལ་གྱི་ནང་སེམས་ཚེ་གང་བོར་བཙོན་ཁང་དུ་ཚུད་འདུག་པ་
རེད། དེ་ནི་འུ་ཚོས་བཙན་གྱིས་བཅུག་པ་རེད།
མེ་ལྕེ། གོང་ནས་ཁྱོད་ཚོས་དོན་གྲུབ་རྒྱལ་རང་ཤི་བརྒྱབ་པར་དོན་
སྙིང་ཆེ་ཚུལ་བཤད་ཐལ། ཡིན་ནའང༌། དོན་གྲུབ་རྒྱལ་གྱིས་རང་སྲོག་
བཅད་པ་དེར་ང་རང་མི་འཐད་གི མི་མང་པོ་ཞིག་གིས་དོན་གྲུབ་རྒྱལ་
གྱིས་རང་སྲོག་བཅད་པ་དེ་འུ་ཚོས་ཤེས་དགོས། དང་ལེན་བྱེད་དགོས།
དང་ ལེན་ མ་ བྱས་ ས་ མི་ འགྲོ་ ཞེས་ ཟེར་ གི་ ཡོད་ པ་ རེད། འོན་ ཀྱང་།
ངས་བལྟས་ན། ཁོང་གིས་རང་སྲོག་བཅད་པ་དེ་ཕམ་ཁ་ཞིག་རེད་ཅེས་
བཤད་ནའང་མི་ཆོག་རྒྱུ་མེད་གི ང་ཚོས་ ཁོང་གི་གསུང་རྩོམ་ཚང་མ་
བཀླགས་ཚེ། མྱོང་ཚོར་ཅི་ཞིག་སྟེར་གི་ཟེར་ན། སྐྱེས་བུ་དེའི་ཤེས་ཡོན་
དང༌། རྣམ་དཔྱོད། ཤེས་རབ། སྙིང་སྟོབས། སྤོབས་པ་ནི་མི་རང་
- 242 —



དཔའ་དར་རིང་མོ།
ག་བ་སུ་ཞིག་གིས་ཀྱང་ཚབ་བྱེད་མི་ཐུབ་པ་ཞིག་རེད། དེ་ལྟ་བུའི་སྐྱེས་བུ་
ཆེན་པོ་ཞིག་གིས་སྐབས་དེར་རང་ཤི་བརྒྱབ་པ་ནི་གྱོང་ཆེན་པོ་རེད་འདོད།
ཕམ་ཁ་ཡང་རེད་འདོད། རྒྱ་ནག་གི་མཁས་པ་ཆེན་པོ་ལུའུ་ཞུན་ལྟ་བུར་
མཚོན་ན། རྩོམ་རིག་དང་བསམ་བློ། སྒྱུ་རྩལ་སོགས་ཕྱོགས་གང་ཅིའི་
ཐད་ནས་ཚང་མས་ཡིན་འཇོག་བྱེད་བཞིན་པའི་སྐྱེས་བུ་ཆེན་པོ་ཞིག་རེད།
ལུའུ་ཞུན་ཁོང་ལ་ཡང་སྐབས་དེར་ཕྱིའི་གནོད་འཚེ་དང་ནང་སེམས་ཀྱི་སྡུག་
བསྔལ་གང་མང་བྱུང་མྱོང་བ་རེད། ཡིན་ནའང་། ཁོང་གིས་ཕ་རོལ་
དགྲ་ལས་རྒྱལ་དགོས་ན། ཡང་ན་རིག་གནས་དང་ཁོར་ཡུག དབང་
གྲགས་སོགས་ཀྱི་མདུང་རྩེ་སྣ་ཚོགས་རང་ཉིད་ལ་གཏད་པ་ལས་རྒྱལ་དགོས་
ན། ཐོག་མར་རང་ཉིད་རང་ལས་རྒྱལ་དགོས། རང་ཉིད་རང་ལས་
རྒྱལ་དགོས་ཞེས་པའི་སྙིང་སྟོབས་ཤིག་ཡིད་ལ་བརྟན་པོར་བཅངས་པ་དང་།
རང་གིས་རང་ལ་སྙིང་ཕུར་དེ་འདྲ་ཞིག་བརྡབས་པས་རང་ཤི་མ་བརྒྱབ་པ་
རེད། དོན་གྲུབ་རྒྱལ་ལ་མཚོན་ན། ཁོང་ནི་དེ་འདྲའི་ཤེས་རབ་ཅན་
དང༌། སྙིང་ སྟོབས་ ཅན། སྤོབས་པ་ཅན་ཞིག་རེད། སྐབས་དེར་
ཁོང་གིས་ཀྱང་རང་ཉིད་རང་ལས་རྒྱལ་བའི་སྙིང་སྟོབས་ཤིག་ཡིད་ལ་་་་་
བཅངས་པ་དང༌། སྙིང་ཕུར་དེ་འདྲ་ཞིག་བརྡབས་ཡོད་གྱི་ན། རང་ཤི་
བརྒྱབ་པའི་སྐྱོ་གར་འབྱུང་རྒྱུ་མ་རེད། འདི་ལྟར་བཤད་དགོས་པའི་རྒྱུ་
མཚན་ནི་དེང་སང་གི་ཤེས་ཡོན་ཅན་རྣམས་ཀྱིས་འདིའི་ཕྱོགས་ལ་བསམ་
-- 243 ཁ



ཚེར་མའི་ལམ་གྱི་ང་རོ།
གཞིག་གནད་དུ་ཐིངས་པ་གཏོང་བའི་དགོས་གལ་དང་དོན་སྙིང་ཆེ་གི་ཟེར་
བ་ ཡིན། རང་ ཤི་ རྒྱག་ པ་ འདི་ ལ་ ཡང་ འདང༌རྒྱག་ རྒྱུ་ མང་ པོ་ འདུག
གཞན་གྱིས་ཞིབ་འཇུག་བྱས་པ་ལྟར་ན། སྒྱུ་རྩལ་པའི་གྲས་ན་རང་ཤི་
རྒྱག་མཁན་ཅུང་མང་པོ་ཡོད་པ་རེད། དེ་ནི་ཁོ་ཚོར་དུངས་ཞེན་ཆེ་བ་
དང་། འཆར་ཡན་དང་ཚོར་ཤེས་ཀྱི་ཤུགས་ཆེ་བའི་རྐྱེན་གྱིས་རེད་ཟེར།
སྒྱུ་ རྩལ་ པ་ དང་བསམ་བློ་ པ་ གང་ ཡིན་ཡང་བདེན་པ་དང་རང་དབང་།
ཁེ་དབང་སོགས་ཀྱི་ཆེད་དུ་སྒེར་གཅོད་ཀྱི་དབང་སྒྱུར་པ་ལ་ངོ་རྒོལ་དང༌
འཐབ་རྩོད་བྱས་ཏེ་འཆི་ཕོད་པའི་སྙིང་སྟོབས་དེ་ནི་ད་གཟོད་རླབས་ཆེན་
རེད་འདོད།
གོང་དུ་ཕག་མོས་དོན་གྲུབ་རྒྱལ་མི་ཡུལ་ནས་བཙན་གྱིས་འཆི་ལམ་དུ་
བརྫངས་པའི་ཉེས་དམིགས་དེ་འུ་ཚོ་ཚང་མ་ལ་ཡོད་ཅེས་བརྗོད་པ་དེ་ཧ་
ཅང་གལ་ཆེན་རེད། རྒྱའི་ན་གཞོན་རང་དབང་ཤེས་ཡོན་ཅན་ཡུས་ཅེ་
ཡིས“རིག་གནས་གསར་བརྗེ་ཆེན་མོ”ཞེས་སྐྱི་གཡའ་བའི་གོད་ཆག་བྱུང་བ་
དེ་མི་ཆེ་གེ་མོ་ཞིག་ལ་ཁག་འགེལ་རྒྱུ་མེད་པར་མི་ཚང་མར་དེའི་ཉེ་་་
དམིགས་དང་འགན་ཁུར་ཡོད་པ་རེད། དེའི་རྐྱེན་གྱིས“འུ་ཚོ་ལ་ནག་
ཉེས་ཡོད། འུ་ཚོས་འགྱོད་བཤགས་བྱེད”ཅེས་ཡང་ཡང་བརྗོད་པ་རེད།
ཉེས་དམིགས་དེ་ལ་མི་བུ་རེ་རེའི་ངོས་ཐད་ནས་འགྱོད་བཤགས་བྱེད་པ་དེ་
ཡང་སྙིང་སྟོབས་ཤིག་རེད། སྙིང་སྟོབས་འདི་འདྲ་འུ་ཚོ་ལ་མཚོན་ནའང་
- 244 -



དཔའ་དར་རིང་མོ།
ཤིན་ཏུ་གལ་ཆེན་རེད། དགེ་འདུན་ཆོས་འཕེལ་ནི་སྐབས་དེའི་དབང་
འཛིན་པས་ཁྲི་མུན་དུ་བཅུག་སྟེ་མནར་གཅོད་ཡང་ཡང་བཏང་མཐར་མི་
ཡུལ་ནས་ བསྐྲད་པ་རེད། ལུང་ཤར་ཡང་གསར་བརྗེ་པར་བརྩིས་ཏེ་་
བཙོན་དུ་བཅུག་རྗེས་མིག་འབྲས་བཏོན། དོན་གྲུབ་རྒྱལ་ནི་མི་རྣམས་
རྨོངས་གཉིད་ལས་སད་དུ་འཇུག་པའི་ཕྱིར་དུ་རང་ཤི་བརྒྱབ་ཟིན། ཁོང་
ཚོ་འཇིག་རྟེན་མི་ཡུལ་ནས་བསྐྲད་པའི་རྣམ་པ་མི་འདྲ་ནའང་། ནག་
ཉེས་དེ་འུ་ཚོ་ཚང་མའི་སྟེང་དུ་ཡོད་ནི་ རེད། དེ་ནས་ཉེས་དམིགས་དེ་
ངོས་ཟིན་ཏེ་འགྱོད་བཤགས་བྱེད་དགོས་པ་དང་། རང་སེམས་ལ་ཚ་འདྲི་
ཡང་ཡང་གཏོང་དགོས་པ་རེད། སྙིང་སྟོབས་དེ་ལྟ་བུ་ཞིག་ཡོད་ཚེ་མ་
འོངས་པར་འུ་ཚོའི་སྐར་ཆེན་ལྟ་བུའི་སྐྱེས་ཆེན་དག་གི་སྟེང་ལ་སྐྱོ་གར་འདི་
འདྲ་མི་འབྱུང་བ་དང༌། མི་རིགས་ལ་ཆག་འཇིག་དེ་འདྲ་མི་འབྱུང་བར་
ཕན་ཐོགས་ཆེན་པོ་ཡོད་པ་རེད། །
ཞོགས་དུང་
། གང་ལྟར་ཀྱང་། དོན་གྲུབ་རྒྱལ་རང་ཤི་རྒྱག་ཏུ་
འཇུག་མཁན་སུ་ཡིན་པ་དེ་ནི་གནད་དོན་གྱི་གཙོ་བོ་རེད། དོན་གྲུབ་
རྒྱལ་ནི་སློབ་གྲྭ་ཆེན་མོ་འགྲིམ་དུས་ནས་རྩོམ་ལ་འཇུག་འགོ་ཚུགས་པ་དང་
གྲུབ་འབྲས་ཐོན་པ་ཞིག་རེད། པེ་ཅིན་ནས་དགེ་རྒན་གྱི་བྱ་བ་གཉེར་
ནའང་མཚོ་སྔོན་ནི་འུ་ཚོའི་རིག་གནས་དར་ས་ཡིན་པའི་རྐྱེན་གྱིས། ཕྱིར་
མཚོ་སྔོན་དུ་ལོག་སྟེ་རིགས་གཞུང་ཞིབ་འཇུག་དང༌། སློབ་མ་སྐྱོང་བའི་
- 245 -



ཚེར་མའི་ལམ་གྱི་ང་རོ།
འདུན་པ་ཡོད་གྱི་རེད། གོ་ཐོས་སུ་སྤྱི་ལོ1985ལོར་ཁོང་གིས་ཟི་ལིང་ནས་
སྔ་ཕྱིར་ལས་ཁུངས་གང་མང་ཞིག་ལ་འབྲེལ་གཏུགས་བྱས་ཀྱང་བློ་ངོར་མི་
ཤོང་བ་ཞིག་ནི། ལས་ཁུངས་གཅིག་གིས་ཀྱང་དང་ལེན་བྱས་མ་སོང་ཟེར།
ཟི་ལིང་ནས་དེ་ལྟར་བྱ་བ་མ་རག་པས་ཕྱིར་ཆབ་ཆ་ལ་ སོང་ནས་ ཅང་མ་
འགོར་ བར་ རང་སྲོག་ བཅད་ པ་ རེད། ངན་ བཤད་ དང༌ ཐན་ བཤད།
ཁ་ཡན་སྣ་ཚོགས་ག་སར་ཁྱབ་པའི་སྤྱི་ཚོགས་ཀྱི་ཁོར་ཡུག་དེ་འདྲ་ནས་ཁོང་
ལྟ་བུའི་ཚོར་ཤེས་རྣོན་པོའི་སྐྱེས་བུ་ཞིག་འཚོ་བ་ཤིན་ ཏུ་དཀའ་ ནི་རེད།
འདིར་བཤད་འདོད་པ་ནི་འུ་ཚོའི་གཙོ་རྒྱུགས་རིག་གནས་དེ་འགྲིག་མེད་
ཟེར་རྒྱུ་ཡིན། གཙོ་རྒྱུགས་རིག་གནས་དེ་མ་འགྲིག་ཚེ་མི་རྣམས་ཀྱང་
འགྲིག་ ཡོད་ པ་ མ་ རེད། ཁོང་ གི་ སྙན་ ངག《 ལང་ ཚོའི་ རྦབ་ཆུ》རུ།
“རྙིང་ཞེན་དང་བག་འཁུམ། རྨོངས་དད། ལེ་ལོ། རྗེས་ལུས་སོགས་
ང་ཚོའི་མི་རབས་འདིར་འཇུག་ཡུལ་གཏན་ནས་མེད”ཅེས་བརྗོད་འདུག་
ཀྱང་། དེ་ནི་ཁོང་གི་འདུན་པ་ཙམ་རེད། དོན་གྱིས་གསར་གཏོད་ཀྱི་
སྙིང་སྟོབས་ཅན་དང་། དབང་གྲགས་ལྟར་སྣང་ལ་བརྩི་འཁུར་མི་བྱེད་པ།
ངོ་ལོག་གམ་རྒྱབ་གཏོད་ཀྱི་བློ་སྤོབས་ཡོད་མཁན་ནི་དུས་རབས་དེར་གནས་
ས་གཏན་ནས་མེད་སོང་བ་རེད། དེ་ནི་ཟུར་ཟ་ཆེན་པོ་ཞིག་མ་ཡིན་ནམ།
འུ་ཚོའི་རིག་གནས། བསམ་བློ། བསམ་གཞིག་གཏོང་སྟངས། ཁོར་
ཡུག་སོགས་ཀྱི་ནང་དུ་དོན་གྲུབ་རྒྱལ་སོགས་ནི་རིགས་གཞན་ཞིག་ཏུ་གྱུར་
- 246 -



དཔའ་དར་རིང་མོ།
ཡོད་པ་རེད། དེ་འདྲ་ཞིག་ཏུ་གྱུར་ཚེ་འབུར་འཇོམས་གཏོང་བ་ཁོ་ཐག་
ཡིན་ནི་རེད། ཁ་དཔེ་ལ། ཆུ་ཐོམ་གང་ནང་དུ་ཉ་འདོམ་གང་མི་ཤོང་
ཟེར་བ་ལྟར་རེད། སྐབས་ཐོག་དེ་ཕར་ཞོག་ད་ལྟའི་དུས་ན་ཡང་ རང་
དབང་བཤད། མང་གཙོ་བཤད། བདག་བཤད་ན་ད་དུང་རྟོགས་གི་
མེད་པ་གང་མང་མང་རེད། དེའི་རྐྱེན་གྱིས། ལྟོས་བཅས་ཀྱིས་བཤད་
ན། འུ་ཚོའི་རིག་གནས་འདི། མི་བུ་ ཤེས་རབ་ཅན་དང༌། མི་བུ་
སྤོབས་ པ་ ཅན། མི་བུ་ དཔའ་ གདེང༌ ཅན། མི་བུ་ སྙིང་ སྟོབས་ ཅན།
རླབས་ཆེན་གྱི་མི་བུ་དེ་དག་གསོད་སྤྱད་ཀྱི་རིག་གནས་ཤིག་རེད། འུ་
ཚོའི་སྲོལ་རྒྱུན་རིག་གནས་ཟེར་ནའང་འདྲ། ཆོས་ལུགས་ རིག་ གནས་
ཟེར་ནའང་འདྲ། གོམས་སྲོལ་རིག་གནས་ཟེར་ནའང་འདྲ། དེ་ཚང་
མ་རྐྱ་འཐབ་སྟེ་གསར་པ་ཞིག་དང༌། མི་མཚུངས་པ་ཞིག་གནས་ས་མེད་
པར་བྱས་འགྲོ། ཤེས་ཡོན་ཅན་ཞིག་ལ་མཚོན་ན། མི་བུ་དེ་འདྲ་གསོ་
སྐྱོང་དང་འཚར་ལོངས་འབྱུང་དུ་འཇུག་པའི་རིག་གནས་གསར་པ་ཞིག་
འབྱུང་ཕྱིར། སྔོན་གྱི་རིག་གནས་རྙིང་པ་ལ་ཕྱིར་རྟོག་བྱེད་མི་དགོས་སམ།
ངེས་པར་དུ་ཕྱིར་རྟོག་བྱེད་དགོས་པ་ཞིག་རེད། ཤེས་ཡོན་ཅན་ཞིག་གླེང༌
བའི་ སྐབས་ སུ། དེ་ ལོ་ རྒྱུས་ ངེས་ ཅན་ ཞིག་ དང༌ དུས་ ངེས་ ཅན་ ཞིག
ཁོར་ཡུག་ངེས་ཅན་ཞིག་གི་ཁྲོད་ནས་གླེང་དགོས་པ་བདེན་ནའང་། དེ་
ལ་ལྟ་བྱེད་ནི་རིག་གནས་གང་དེ་ལ་ཕྱིར་རྟོག་བྱེད་པའི་སྤྱན་མིག་དགོས་པ་
- 247 -



ཚེར་མའི་ལམ་གྱི་ང་རོ།
མ་ཡིན་ནམ། དུས་མཚུངས་སུ་རང་སེམས་ལ་ཚ་འདྲི་གཏོང་དགོས་་་་
པའང་གཞིར་བཞག་རེད། །
ཉི་གཞོན། འོ་ལེ། དེ་འདྲ་ཡིན་པའི་རྐྱེན་གྱིས་འུ་ཚོའི་རིག་གནས་
ན་ཁེ་དབང་དང་། འགན་འཁྲིའི་འདུ་ཤེས་ཀྱང་ཡོད་ནི་མ་རེད། དོན་
གྲུབ་རྒྱལ་ལ་མཚོན་ན་ཁེ་དབང་དང་འགན་འཁྲིའི་བག་ཆགས་སད་ཡོད་པ་
རེད། དེ་ཡང་ཁོང་གི་རང་ཉིད་ནས་འགོ་རྩོམ་པའི་སྙིང་སྟོབས་ལས་རིག་
ཐུབ་པ་རེད། ཁ་ཆེམས་ཡི་གེ་ལྟར་ན། མི་རིགས་ཟེར་བའི་སྤྱི་བམ་པོ་
ནས་འགོ་བརྩམས་འདུག་མོད། འུ་ཚོས་ཤེས་དགོས་པ་ནི། དོན་གྲུབ་
རྒྱལ་གྱི་རང་ཉིད་ནས་འགོ་རྩོམ་པའི་སྙིང་སྟོབས་དེ་རེད། རང་ཉིད་ནས་
འགོ་ རྩོམ་ པ་ ནི་ ཁོང་ ལ་ འགན་འཁྲིའི་ འདུ་ ཤེས་ ཡོད་ པའི་ རྟགས་ རེད།
འགན་འཁྲི་དང་འགྲོགས་ནས་ཡོད་པ་ནི་ཁེ་དབང་གི་འདུ་ཤེས་ཡིན་ནི་
རེད། དཔེར་ན་བྱ་ཞིག་ལ་ཆ་བཞག་ན། ཁེ་དབང་ནི་གཤོག་པ་ཡ་
གཅིག་དང་། འགན་འཁྲི་ནི་གཤོག་པ་ཡ་ཅིག་ཤོས་དེ་ཡིན་པ་ལྟ་བུ་རེད།
དེར་མ་ཟད་དོན་གྲུབ་རྒྱལ་གྱིས་རང་གི་འགན་འཁྲི་དེ་ཤེས་ཡོན་ཅན་གྱི་
འགན་འཁྲི་ཞིག་ཏུ་གོ་བ་བླངས་ཡོད་པ་རེད། འགན་འཁྲི་དེ་གང་རེད་
ཟེར་ན། ཁོང་རང་ཉིད་དང་བཅས་པའི་མི་རིགས་འདི་ལ་བློ་འབྱེད་བྱེད་
རྒྱུ་དེ་རེད། །
མི་ཉིད་ཀྱི་ཁེ་དབང་དང་མི་ཉིད་ཀྱི་འགན་འཁྲི་ཞེས་པ་བྱེ་བྲག་ཏུ་
248 -



དཔའ་དར་རིང་མོ།
འབབ་དགོས་ནི་རེད། མི་བུ་རང་ཉིད་ཀྱི་སྟེང་དུ་འབབ་དགོས་ནི་རེད།
ཡིན་ནའང༌། འུ་ཚོ་ཚང་མའི་བག་ཆགས་ཀྱི་གཏིང་རིམ་ན་དོན་གྲུབ་
རྒྱལ་གྱི་ཁེ་དབང་དང་། དོན་གྲུབ་རྒྱལ་གྱི་སྙིང་སྟོབས་ལ་ཡིན་འཇོག་
དང་དང་ལེན་བྱས་ མེད་པ་འདྲ། དེ་ཡང་གཙོ་བོ་འུ་ཚོས་ རང་གི་ ཁེ་
དབང་དང་རང་གི་འགན་འཁྲི་ལ་ངེས་ཤེས་ཟབ་གསལ་ཅིག་རྙེད་མེད་པས་
ལན་པ་རེད། །
བྱང་སྐར། ཁོ་ཚོས་ ཡིན་འཇོག་བྱེད་པ་ནི། དོན་གྲུབ་རྒྱལ་ གྱི་
གསུང་རྩོམ་པོ་ཏི་དྲུག་པོ་རེད། དེ་མ་གཏོགས་དོན་གྲུབ་རྒྱལ་ གྱི་ སྙིང་
སྟོབས་ལ་ཡིན་འཇོག་བྱེད་གི་ཡོད་པ་མ་རེད། གལ་ཏེ་འུ་ཚོས་དོན་གྲུབ་
རྒྱལ་གྱི་ སྙིང་ སྟོབས་ ངོས་ཟིན་ནས་ དེ་ ལ་ ཡིན་ འཇོག་བྱེད་ཐུབ་ སོང་ན།
མ་འོངས་པར་འུ་ཚོ་ལ་སྐྱོ་གར་དེ་འདྲ་ཡང་བསྐྱར་འབྱུང་རྒྱུ་མ་རེད། དེ་
ཧ་ཅང་གལ་ཆེན་པོ་རེད། ཁོང་གི་མཛད་རྗེས་ལ་བལྟོས་པས་དོན་གྲུབ་
རྒྱལ་གྱི་སྙིང་སྟོབས་རྩ་ཆེ་དོན་ནི། ནམ་ཞིག་འུ་ཚོ་ལ་དོན་གྲུབ་རྒྱལ་གྱི་
སྙིང་སྟོབས་དེ་འདྲ་ཡོད་བྱུང་ན། དོན་གྲུབ་རྒྱལ་ལྟ་བུའམ། ཡང་ན་
དོན་གྲུབ་རྒྱལ་ལས་ལྷག་པའི་སྐྱེས་བུ་ཆེན་པོ་མང་མང་འབྱུང་ནི་རེད། །
ཉི་གཞོན། གོང་དུ་བཤད་པ་ལྟར། དོན་གྲུབ་རྒྱལ་འཆི་ལམ་དུ་
བརྫངས་པ་ལ། ང་། ཁྱོད། ཁོ། འུ་ཚོ་མི་རེ་རེས་འགན་འཁུར་
དགོས་ནི་རེད། སུས་ཀྱང་གཡོལ་ས་འགྲོ་ནི་མ་རེད། ཡིན་ཡང་འུ་ཚོའི་
- 249 --



ཚེར་མའི་ལམ་གྱི་ང་རོ།
གནས་ཚུལ་དེ་འདྲ་མ་རེད། མི་ཚང་མས་སྐྱོ་གར་དེ་ནི་སྐབས་དེའི་་
གནས་བབ་ཀྱིས་བཟོས་ཚུལ་དང༌། དུས་དེའི་སྤྱི་ཚོགས་ཀྱིས་བཟོས་ཚུལ་
བཤད་ནི་རེད། ཐུ་བྷོད་བཙན་རྒྱལ་མཇུག་གྲིལ་བའི་རྗེས་སུ། འུ་ཚོར་
དགེ་འདུན་ཆོས་འཕེལ་དང་ལུང་ཤར་རྡོ་རྗེ་ཚེ་རྒྱལ། དོན་གྲུབ་རྒྱལ་ལྟ་
བུའི་སྐྱེས་བུ་མང་པོ་བྱོན་མེད་པའང་རྒྱུ་མཚན་དེ་ལ་ སོགས་པར་ཐུག་་་
འདུག་པ་རེད། དེའི་རྐྱེན་གྱིས། དོན་གྲུབ་རྒྱལ་གྱི་སྐྱོ་གར་ལ་མི་རེ་རེས་
འགན་འཁུར་དགོས་ནི་རེད། དུས་མཚུངས་སུ་དོན་གྲུབ་རྒྱལ་གྱི་སྙིང་
སྟོབས་དར་སྤེལ་བྱེད་དགོས་ནི་རེད་ཅེས་བཤད་པ་ཡིན། །
བྱང་སྐར། དོན་ གྲུབ་ རྒྱལ་ གྱི་ སྙིང་ སྟོབས་ བཤད་ པའི་ ཞོར་ ལ།
ཡང་འདི་འདྲའི་སྙིང་སྟོབས་ཀྱང་ངེས་པར་དུ་བཤད་དགོས་པ་རེད། ཨ་
མེ་རི་ཁའི་རྩོམ་མཁན་སོ་རེའུ°ཡིས《 སྤྱི་དམངས་ཀྱིས་བརྩི་འཁུར་མི་བྱེད་
པ་སྨྲ་བ》ཞེས་པའི་རྩོམ་ཡིག་ཅིག་བྲིས་འདུག ཁོང་གི་དགོངས་པ་ལག་
ལེན་ དུ་ བསྟར་ མཁན་ མར་ ཐིན་ལུ་ སིར་ ཁེན་ རེད། མན་ ཏི་ ལ་ རེད།
མཁན་པོ་ཐུའུ་ཐུའུ༧ རེད། གན་དྷི་རེད། དགོངས་པ་དེ་གང་རེད་
ཟེར་ན། བདེན་པའི་ཨུ་ཚུགས་ རེད། བདེན་པ་རྩོད་དགོས་གི་རེད།
སོ་རེའུ། (H. D. Thoreau, % ལྟ,1817-1862)ཨ་རིའི་རྩོམ་མཁན། བརྩམས་ཆོས《སྤྱི་དམངས་
ཀྱིས་བརྩི་འཁུར་མི་བྱེད་པ་སྨྲ་བ»སོགས་འདུག
2 མཁན་པོ་ཐུའུ་ཐུའུ། (D. Tutu, gyiཚུ ཚུ • |g [g,1931-)ལྷོ་ཨ་ཧྥེ་རི་ཁའི་དམངས་དབང་ལས་འགུལ་
གྱི་གཙོ་འཛིན་དང་མཁན་པོ། བརྩམས་ཆོས«## #tg#*#»སོགས་འདུག 1984ལོར་ནོ་པེལ་ཞི་བདེའི་བྱ་
དགའ་ཐོབ།
- 250 -



དཔའ་དར་རིང་མོ།
བདེན་པའི་ཆེད་དུ་དབང་གྲགས་གང་ལ་ཡང་རུང་བསྟུན་བྱེད་གི་མ་རེད།
གནས་ལུགས་མིག་འབྲས་བཞིན་དུ་བསྲུངས་ཏེ་བདེན་པའི་དོན་དུ་ཨུ་་་
ཚུགས་མཐར་སྐྱེལ་བྱས་ན། ནམ་ཞིག་རང་གི་གཅེས་སྲོག་ཡིན་ཡང་་་
འདོར་དགོས་པའི་ཚད་ལ་སླེབས་རྒྱུ་རེད། སྐབས་དེར་འུ་ཚོས་ཅི་ཟེར་རྒྱུ།
འཆི་ཉན་གི་མ་རེད། སྲོག་ལ་བབས་ན་གནས་ལུགས་གཡུགས་ཞོག་ཟེར་
རྒྱུ་ཨེ་ཡིན། བདེན་པའི་ཨུ་ཚུགས་ཀྱི་སྙིང་སྟོབས་ནི། དཀའ་བ་ལྷུར་
ལེན་ གྱི་ སྙིང་ སྟོབས་ རེད། རང་སྲོག་བློས་གཏོང་ གི་ སྙིང༌ སྟོབས་ རེད།
དེ་གང་གིས་ཤེས་ཟེར་ན། བདེན་པའི་ཨུ་ ཚུགས་སྐྱོང་མཁན་ཚོའི་ཁ་
གཡང་ཞིག་གིས་གསལ་པོ་བསྟན་ཡོད་པ་རེད། དཔེར་ན། ཁྱོད་ཚོའི་
བཙོན་ཁང་གི་སྒོ་ཕྱེས་དང༌། ང་ཚོས་ཁྱོད་ཚོའི་བློ་ཁ་རྫོགས། ཟེར་བ་
ལྟ་བུ་རེད། འོ་ན་བདེན་པའི་ཨུ་ཚུགས་བྱེད་མཁན་ཚོར་སྙིང་སྟོབས་དེ་
འདྲ་ཞིག་གང་ནས་ཡོང་བ་རེད་ཟེར་ན། ཁོ་ པ་ཚོའི་སྣང་ངོར་བཙོན་
ཁང་དུ་སྡོད་པ་ལས་ཀྱང་ལྷག་པ་དང༌། རང་གི་ཚེ་སྲོག་ལས་ཀྱང་གཅེས་
པའི་རིན་ཐང་ཞིག་ཡོད་ཁོ་ཐག་རེད། རིན་ཐང་དེ་ལས་སྙིང་སྟོབས་དེ་
འདྲ་བྱུང་བ་རེད། མི་རིགས་གཞན་གྱིས་བདེན་པའི་ཨུ་ཚུགས་ལག་ལེན་
དུ་བསྟར་ནས་འབྲས་བུའང་ཐོབ་དང་འཐོབ་གི་ཡོད་ནའང་། འུ་ཚོར་
སྙིང་སྟོབས་དེ་དར་ཐུབ་གི་ཡོད་པ་མ་རེད། དེ་འུ་ཚོས་ངེས་པར་དུ་ཤེས་
དགོས་གི་རེད།
- 251
-



ཚེར་མའི་ལམ་གྱི་ང་རོ།
བཙན་པོའི་སྐབས་སུ་འུ་ཚོར་བཤད་ཚུལ་འདི་འདྲ་ཞིག་ཡོད་པ་རེད།
ཝ་ རྔ་མ་ ཤལ་ལེར་གསོན་པ་ལས། སྟག་འཛུམ་དྲུག་ཉིལ་ལེར་ ཤི་ན་་་
དགའ་ཟེར་བ་རེད། དེ་ལས་ཅི་སྟོན་གི་ཡོད་པ་རེད་ཟེར་ན། སྔར་མ་
བྱེད་པ་ལས་སྲོག་འདོར་བ་དགའ་ཟེར་གི་ཡོད་པ་རེད། དེ་ལྟའི་བདེན་
པའི་ཨུ་ཚུགས་བྱེད་མཁན་ཚོས་ བདེན་པ་དང་གནས་ལུགས་ཀྱི་ཆེད་དུ་
གཅེས་སྲོག་འདོར་བ་རེད། ཡིན་ཡང་འུ་ཚོའི་ཐུ་བྷོད་ཀྱི་སྐབས་སུ་བདེན་
པ་དང་གནས་ལུགས་ཀྱི་དོད་དུ་མཚན་ལར( *)བཞག་ ཡོད་ པ་རེད།
མཚན་ལར་ གྱི་དོན་དུ་གཅེས་སྲོག་ཡིན་ཀྱང་འདོར་དགོས་ཟེར་བ་རེད།
དེ་ནི་འུ་ཚོའི་སྲོལ་རྒྱུན་ཡག་པོ་ཞིག་རེད། དོན་གྲུབ་རྒྱལ་གྱིས་རང་ཉིད་
ཤེས་ཡོན་ཅན་ཞིག་གི་ཚད་ནས་སྲོལ་རྒྱུན་དེ་ རྒྱུན་འཛིན་དང་དར་སྤེལ་
བཏང་ཡོད་པ་རེད། །
མེ་ལྕེ། དེ་རེད། ཏུན་ཧོང་གི་གནའ་ཡིག《 ཕུ་བོས་ནུ་བོར་་་་་་
བཏམས་ ཤིང་ བསྟན་ པའི་ མདོ》ཞེས་ པའི་ ནང་ དུ། “ དོན་ ཡོད་ དེ།
སྲོག་རི་བ་ཚམ་གྱི་ཚོད་ན། གདོད་ལུས་མྱི་ཕངས་སོ”ཞེས་འཁོད་འདུག
དེ་ནི་འུ་ཚོ་ལའང་དོན་ཆེན་པོ་ཞིག་གི་ཆེད་དུ་གཅེས་སྲོག་འདོར་ཐུབ་པའི་
སྙིང་སྟོབས་ཡོད་པའི་རྟགས་རེད། ཐུ་བྷོད་རྒྱལ་རབས་སིལ་བུར་ཐོར་
རྗེས་སྙིང་སྟོབས་དེའང་རྒྱུན་ཆད་པ་རེད། དེ་རྒྱུན་ཆད་པའི་རྒྱུ་མཚན་
ཕག་མོས་བྲིས་པའི《 ཐུ་བྷོད་ཀྱི་རིག་གནས་སྙིང་སྟོབས》ཞེས་པར་གསལ་པོ་
，，
- 252 --



དཔའ་དར་རིང་མོ།
བཤད་ཡོད་པ་དེ་ལྟར་རེད། དེ་མིན། ངའོ་སྙམ་པ་དེའང་དོན་གྲུབ་
རྒྱལ་གྱི་སྙིང་སྟོབས་ཤིག་རེད། མི་ཞིག་ལ་མཚོན་ན། ངའོ་སྙམ་པའི་བློ་
དེ་ཧ་ཅང་གལ་ཆེན་པོ་རེད། གོ་ཐོས་སུ་ཁོང་གིས་རྒྱུན་དུ་ང་རྒྱལ་ཡོད་
དགོས། ཁེངས་དྲེགས་སྤང་དགོས་ཞེས་བཤད་པ་དང་། ཡང་གཞན་
གྱིས་ཁོང་ང་རྒྱལ་ཆེ་ཚུལ་ལབ་པར། ཁོང་གིས་ལན་དུ། མི་ལ་ང་རྒྱལ་
མེད་ན་གཞན་གྱི་མཐོང་ཆུང་མྱོང་དགོས། མི་རེ་རེའི་ང་རྒྱལ་བསོགས་ན་
མི་རིགས་ཀྱི་ང་རྒྱལ་ཆགས་འོང་ཞེས་བཤད་པ་རེད་ཟེར། །
ཞོགས་དུང་། རེད། དེ་ནི་ང་རང་ང་རྒྱལ་མི་ཆེ་མོད། ངའོ་སྙམ་
པ་ ང་ ལ་ ཡོད་ ཟེར་ བ་ དེ་ རེད། ངའོ་སྙམ་པ་འདི་ ང་ཚོས་ བཤད་ པའི
“བདག”དང་རང་ཉིད་དང་དོན་གཅིག་རེད། ངའོ་སྙམ་པར“ང”གཙོ་
བོ་ཡིན་ནི་རེད། “བདག”གཙོ་བོ་ཡིན་ནི་རེད། །
མེ་ལྕེ། དོན་གྲུབ་རྒྱལ་གྱི་ངའོ་སྙམ་པའི་བློ་ལས་ང་ཚོས་ཁོང་ལ་བྲན་
གཤིས་མེད་པ་དེ་ཤེས་ཐུབ་པ་རེད། ཁོང་བླ་མ་དཔོན་པོ་མཁས་པ་སུ་ལ་
ཐུག་ནའང་། མགོ་སྒུར་སྒུར་དང་ཞྭ་ལྷེམ་ལྷེམ། སྐྱིད་པ་ཞུམ་ཞུམ་མི་
བྱེད་པར། ཐམས་ཅད་འདྲ་མཉམ་དུ་ལྟ་བ་རེད་ཟེར། ཁོང་ལྟ་བུའི་
བྲན་གཤིས་མེད་པའི་ཤེས་ཡོན་ཅན་ད་ལྟའང་ཧ་ཅང་དཀོན་པ་ཀུན་གྱིས་
མཁྱེན་གསལ་རེད།
བཞི་པ། དོན་གྲུབ་རྒྱལ་དང་འབྲེལ་ནས་བློ་འབྱེད་
- 253



ཚེར་མའི་ལམ་གྱི་ང་རོ།
བསམ་བློ་བཤད་པ།
བྱང་སྐར། གོང་དུ་གཅོད་པས་དོན་གྲུབ་རྒྱལ་ལ་བྲན་གཤིས་མི་་་
འདུག་ཟེར། དེ་ལ་རྒྱུ་མཚན་ཞིག་ཡོད་གྱི་རེད། རྒྱུ་མཚན་དེ་བློ་འབྱེད་
ཀྱི་ཐད་ནས་ བཤད་ན་ཧ་ཅང་གསལ་པོ་རེད། རང་ཉིད་ལེ་ལོ་བག་་་་
འཁུམས་ ཀྱི་ དབང་ དུ་ སོང་། ཚད་ མའི་སྐྱེས་ བུའམ་ ཚད་ མའི་ གསུང
(ལུང)གང་རུང་ཞིག་གི་རྗེས་སུ་འགྲོ་ ལྡོག་བྱེད་པའི། གཞན་དབང་་
ཤུགས་ཆེ་བའི་བློ་དེ་རང་ཉིད་ཀྱིས་ཟློག་པར་བྱེད་པ་ལ་བློ་འབྱེད་ཟེར།
ཚིག་གཞན་ཞིག་གིས་བཤད་ན། རང་བློ་རང་འབྱེད་ཀྱིས་རྟོགས་པ་ནང་
ནས་སད་དེ། མང་མང་གིས་ཚད་མར་འཛིན་པའི་ཟེར་རྗེས་མི་འབྲང་
བར་ རང་ གི་ རིག་ སྟོབས་ཀྱིས་ཆོས་ཀུན་ལ་དཔྱད་འཇོག་བྱེད་པ་ལ་བློ་
འབྱེད་ཟེར། མདོར་ན། རང་གིས་རང་ཉིད་གཞན་དབང་ལས་གྲོལ་
བར་བྱས་ཏེ་རང་དབང་དུ་གནས་པར་བྱེད་པ་ལ་བློ་འབྱེད་ཟེར་བ་རེད། །
དོན་གྲུབ་རྒྱལ་ལ་མཚོན་ན། རང་གི་སྲོལ་ རྒྱུན་རིག་ གནས་ལ་
སྦྱངས་པ་སོང་བ་གཞིར་བྱས། མི་ཆོས་རིག་གནས་ལའང་སྦྱངས་པ་སོང་
བའི་འུ་ཚོའི་མཁས་པ་དང་པོ་རེད། ཁོང་གིས་མི་ཆོས་རིག་གནས་ལ་
ཐོས་བསམ་རྩོམ་གསུམ་བྱས་པ་དང་འབྲེལ་ནས། སྲོལ་རྒྱུན་ཆོས་ལུགས་
རིག་གནས་ལ་ཕྱིར་རྟོག་བྱེད་ཐུབ་སོང་བ་རེད། དེའི་རྐྱེན་གྱིས་ཁོང་ནི་
ལྟོས་བཅས་ཀྱིས་འུ་ཚོའི་གཙོ་རྒྱུགས་རིག་གནས་ཀྱི་གཞན་དབང་ལས་གྲོལ་
- 254 -



དཔའ་དར་རིང་མོ།
སོང་ནི་རེད། དེ་ཁོང་གི་སྙུག་མིང་ལ་རང་གྲོལ་ལམ་དྲག་བཙན་རང་
གྲོལ་ཟེར་བ་ལས་ཀྱང་རྟོགས་ཐུབ་པ་རེད། སྙུག་མིང་དེ་ལ་བཀྲོལ་ཀློག་
བྱས་ན་གོ་རྒྱུ་གསུམ་འདུག
གཅིག ཁོང་གིས་གཙོ་བོ་ རང་ ཉིད་ལ་ ཕོ་ཚོད་ མེད་ སོང་བས་་་
གཞན་དབང་དུ་ཚུད་སོང་བ་རྟོགས་འདུག་པ་རེད། གཉིས། ཁོང་
གིས་གཞན་དབང་གི་བཅིངས་པ་དེ་ལས་འགྲོལ་མཁན་ཞིག་གུད་དུ་མེད་
པར་རང་གིས་རང་ཉིད་འགྲོལ་དགོས་པ་རྟོགས་འདུག་པ་རེད། གསུམ།
ཁོང་གིས་གཞན་དབང་དེ་དབང་བཙན་པ་རྟོགས་ནས་སྐབས་རེར“ རང་
གྲོལ”གྱི་གོང་དུ“དྲག་བཙན”ཞེས་པའི་ཡིག་འབྲུ་འདི་གཉིས་བསྣན་ཡོད་
པ་རེད། ཡང་ཚིག་གཞན་གྱིས་བཤད་ན། ཁོང་གིས་རིགས་ཤེས་ལ་
བརྟེན་ནས་རང་གི་རྟོགས་པ་ནང་ནས་སད་ཐུབ་སོང་ནི་རེད། ཁོང་ལ་
བྲན་གཤིས་མེད་པའི་རྩ་བའང་དེ་ལ་ཐུག་ཡོད་གྱི་རེད། དེས་ མི་ཚད།
ཁོང་གི་བསམ་སྦྱོར་གྱི་དབང་གིས་འུ་ཚོའི “ རིགས་ཀྱི་འདུ་ཤེས”སད་འགོ་
ཚུགས་པ་དང་། ཁོང་གི་དབང་གིས་དུས་རབས་གོང་མའི་ལོ་ རབས་་
བརྒྱད་ཅུ་པ་དེ“ལ་རྒྱའི་དུས་རབས”སུ་གྱུར་པ་རེད། །
མེ་ལྕེ། ཁོང་ལ་བློ་འབྱེད་ཀྱི་བསམ་བློ་ལྡན་པ་ཁོང་གི་ཁ་ཆེམས་ནང་
དུའང་གསལ་པོ་རེད། ཁ་ཆེམས་ནང“རང་རིགས་འདི་སྔར་བཞིན་བླུན་
རྨོངས་དང་རྗེས་ལུས་ཀྱི་ཀློང་དུ་འཁྱམས་ཤིང༌། དེར་དམིགས་ནས་ཁོ་
— 255 -



ཚེར་མའི་ལམ་གྱི་ང་རོ།
---
----
བོས་རྩོམ་ཡིག་ཁ་གྲངས་ལོངས་པ་ཞིག་བྲིས་ཏེ། ཁོ་པ་ཚོའི་གོ་རྟོགས་དེ་
སད་ན་སྙམ”ཞེས་བྲིས་འདུག འདི་ནི་ཁོང་རྩོམ་ལ་འཇུག་པའི་དམིགས་
ཡུལ་མཐར་ཐུག་རེད། རྩོམ་ཡིག་གང་ལ་བལྟས་ཀྱང༌། རང་རིགས་
རྨོངས་གཉིད་ལས་དཀྲོག་པ་དང༌། ལེ་ལོ་བག་འཁུམས་ཀྱི་རྨོངས་པ་སེལ་
འདོད་པའི་ཁོང་གི་ཀུན་སློང་དེ་ཤ་ཐོན་རུས་ཐོན་དུ་ཚོར་ཡོང་བ་རེད།
བྱང་སྐར། དོན་གྲུབ་རྒྱལ་ནི་འུ་ཚོའི་ལོ་རྒྱུས་སྟེང་བློ་འབྱེད་བསམ་བློ་
པ་དང་པོ་རེད་སྙམ། ཁོང་གིས་རང་མི་རིགས་ཀྱི་ལོ་རྒྱུས་ངོ་མའི་ཁྲག་
རྒྱུན་ཡང་བསྐྱར་མཐུད་པ་རེད། མཚམས་འདི་ནས་འུ་ཚོའི་བསམ་བློའི་
ལོ་རྒྱུས་ལ་དབྱེ་མཚམས་ཤིག་འབྱེད་དགོས་ཚོད་རེད། བཙན་པོའི་རྒྱལ་
རབས་ སིལ་ བུར་ ཐོར་ བའི་ ཡར་ སྔོན་ ནི “ མི་ ཆོས་ དུས་ རབས” རེད།
བཙན་པོའི་རྒྱལ་རབས་སིལ་བུར་ཐོར་བ་ནས་དོན་གྲུབ་རྒྱལ་རྩོམ་ལ་ཞུགས་
པའི་བར་ནི“ལྷ་ཆོས་དུས་རབས”རེད། དོན་གྲུབ་རྒྱལ་རྩོམ་ལ་ཞུགས་པ་
ནས་ཡང་བསྐྱར “ མི་ཆོས་དུས་རབས”ཀྱི་ རྒྱུན་མཐུད་པ་རེད། འོ་ན།
དོན་གྲུབ་རྒྱལ་གྱིས་འུ་ཚོའི་མི་ཆོས་ལོ་རྒྱུས་ཀྱི་རྒྱུན་མཐུད་པ་དང་བློ་འབྱེད་
གཉིས་ལ་འབྲེལ་བ་ཡོད་དམ་ཟེར་ན། དེ་ལོས་ཡོད། བློ་འབྱེད་བསམ་
བློའི་ རྩ་དོན་གཅིག་ནི། མི་བུ་ཡིན་འཇོག་བྱེད་པ་དང་མི་བུ་དམིགས་
ཡུལ་མཐར་ཐུག་ཏུ་འཛིན་པ་དེ་རེད། དོན་གྲུབ་རྒྱལ་གྱི་བརྩམས་ཆོས་
མཐའ་དག་གི་བརྗོད་བྱ་མི་དོན་དང་བརྗོད་སྙིང་མི་བུ་རེད། དེས་མི་
— 256 -



དཔའ་དར་རིང་མོ།
ཚད། རྩོམ་ཚང་མ “ མི་སྐད”(བཀྲ་རྒྱལ་གྱི་ཚིག)རྐྱང་རྐྱང་གི་ལམ་ནས་
བྲིས་འདུག ཁོང་གིས་འུ་ཚོའི་མི་རིགས་རྙེད་པ་རེད། རྙེད་པར་མ་
ཟད་ཐམས་ཅད་རྨོངས་གཉིད་དུ་ཡུར་འདུག་པ་གཟིགས་ནས་བློ་འབྱེད་
བྱས་པ་རེད། ཁོང་དང་འུ་ཚོའི་མཁས་པ་གཞན་དག་བསྡུར་ན་ཁྱད་ཆོས་
དེ་ འབུར་ དུ་ ཐོན་ ཡོང་ བ་ རེད། ཆོས་ པ་ མཁས་ པ་ རྣམས་ ཕར་ ཞོག
ཆོས་པ་མ་ཡིན་པའི་མཁས་པ་ མདོ་མཁར་ པ་ ཚེ་རིང་དབང་རྒྱལ་དང་་་་
དགའ་བཞི་པ་བསྟན་འཛིན་དཔལ་འབྱོར་ལྟ་བུ་ཡིན་ནའང་། རིན་ཐང་
ལྟ་ཚུལ་ཐད་ནས་ཆོས་པ་ཁོ་ཐག་རེད། ཁོ་ཚོ་དང་ཁོ་ཚོ་འདྲ་བས་ལྷ་ཡིན་
འཇོག་བྱེད་པ་ལས་མི་ཡིན་འཇོག་བྱེད་ནི་མ་རེད། ཚད་འདི་ནས་བལྟས་
ནའང་དོན་གྲུབ་རྒྱལ་ནི་བློ་འབྱེད་བསམ་བློ་པ་ཡིན་པ་བསྙོན་མེད་རེད། །
ཞོགས་དུང་། བློ་འབྱེད་ཅེས་པ་འདི་ནུབ་གླིང་ནས་དར་ཡོང་བའི་ཐ་
སྙད་ཅིག་རེད། ཁོ་ཚོར“བློ་འབྱེད་ལས་འགུལ”བྱུང་ནས་ཀྱང་ལོ་ངོ་བཞི་
བརྒྱ་ལྔ་བརྒྱ་འགོར་སོང་བ་རེད། ད་ལྟ་ང་ཚོས་ཀྱང་བློ་འབྱེད་འདི་མང་
པོ་བཤད་གི་ཡོད་ནི་རེད། ཐ་སྙད་འདི་དོན་གྲུབ་རྒྱལ་གྱི་རྩོམ་ཡིག་ཏུ་
ཚིག་ཟིན་ལ་ཧ་ལམ་ཐོན་མེད་པ་འདྲ། ཁོང་གི་སྐད་ཆ་ལྟར་ན། མི་
རྣམས“རྨོངས་གཉིད་ལས་སད་དུ་འཇུག་པ”ཟེར་བ་རེད། དེ་དང་བློ་
འབྱེད་གཉིས་གོ་དོན་ཕལ་ཆེར་གཅིག་རེད། དེའི་རྐྱེན་གྱིས་བློ་འབྱེད་
བསམ་ བློ་ ཡོད་ པའང་ ང་ ཚོས་ ཁོང་ གི་ མཛད་ རྗེས་ སུ་ བགྲངས་ ནི་ ཡིན།
- 257



ཚེར་མའི་ལམ་གྱི་ང་རོ།
དཔེར་ན། 《རྐང་ལམ་ཕྲ་མོ》ལ་མཚོན་ན། “ རྐང་ལམ”བསྐྱུར་ཏེ་
མཐར་ཐུག“གཞུང་ལམ”ལ་ཞུགས་པ་བསྟན་ཡོད་པ་རེད། དེའི་ཤུགས་
ནས་མི་རིགས་ཡིན་ན་འདྲ། ཡིག་རིགས་འདི་ཤེས་མཁན་ཐམས་ཅད་པོ་
“གཞུང་ལམ”ལ་འཇུག་དགོས་པའི་བློ་འབྱེད་བྱས་ནི་རེད། དེའི་འཕྲོར།
ཁོང་གིས《ལང་ཚོའི་རྦབ་ཆུ》བརྩམས་པ་ནས་བཟུང་། རང་མོས་སྙན་
ངག་ལ་འཇུག་མཁན་ཇེ་མང་ནས་ཇེ་མང་རེད། དེ་ཡང་ཁོང་གི་སྙན་
ངག་ཐད་ཀྱི་བློ་འབྱེད་ཀྱི་འབྲས་རྟགས་མིན་ཟེར་ས་འགྲོ་ནི་མ་རེད།
ཉི་གཞོན། གོང་དུ་དོན་གྲུབ་རྒྱལ་གྱིས་མི་ལ་ང་ རྒྱལ་ ཡོད་དགོས།
མི་རེ་རེའི་ང་རྒྱལ་བསོགས་ན་མི་རིགས་ཀྱི་ང་རྒྱལ་ཆགས་ཡོང་ཟེར། དེ་
ནི་སྤྱི་བམ་པོ་མི་རིགས་ནས་བྱེ་བྲག་གི་མི་ཉིད་ཀྱི་སྟེང་ལ་བབས་འདུག་པ་
རེད། བློ་འབྱེད་ཀྱི་ཆ་ནས་བལྟས་ན་འདི་ནི་ཟབ་ས་ནས་བཤད་པ་རེད།
གཏིང་ས་ནས་བཤད་པ་རེད། ཆེ་ས་ནས་བཤད་པ་རེད། དེ་མིན།
《 རྐང་ལམ་ཕྲ་མོའི》ནང་དུ། “ང”ཡིས“རྐང་ལམ་ཕྲ་མོ” བསྐྱུར་ཏེ
“གཞུང་ལམ”དུ་ཞུགས་ཞེས་བྲིས་འདུག དེ་ནི་ཁོ་རང་ཉིད་ཀྱི་རྟོགས་པ་
ནང་ནས་སད་པའི་རྟགས་མཚན་རེད།
བློ་འབྱེད་བསམ་བློའི་ རྩ་དོན་ལྟར་ན། གཞན་ལ་བཙན་ཚུགས་
ཀྱིས་གོ་བསྐོན་སློབ་གསོ་བྱེད་པ་མ་ཡིན་པར། ཐོག་མར་རང་གི་བློ་སྒོ་
རང་གིས་འབྱེད་པ་དང༌། དེ་ནས་རང་གི་བསམ་གཞིག་གཏོང་སྟངས་
- 258 -



དཔའ་དར་རིང་མོ།
དེས་གཞན་ལ་ཤན་འཇུག་པ་དེ་རེད། དོན་གྲུབ་རྒྱལ་གྱིས་ཀྱང་ཏག་ཏག་
བགྱི་བ་དེ་འདྲ་ཞིག་ལྷུར་བླངས་ཡོད་པ་རེད། དེ་ཡིན་ཀྱང་། ངས་
བལྟས་ན་དོན་གྲུབ་རྒྱལ་གྱི་སྐབས་སུ་བློ་འབྱེད་ཀྱི་ལས་དེ་འགོ་བརྩམས་པ་
ཙམ་རེད། ས་བོན་བཏབ་པ་ཙམ་རེད། ད་ལྟ་ང་ཚོའི་ལས་འགན་ནི་
ཁོང་གི་བློ་འབྱེད་བསམ་བློ་དེ་རྒྱུན་འཛིན་བྱས་ཐོག དར་སྤེལ་གཏོང་རྒྱུ་
དེ་རེད།
ཞོགས་དུང་། སྤྱིར་ན་དེ་འདྲ་ཡིན་དགོས་རྒྱུ་རེད། ཡིན་ན་ཡང་།
འུ་ཚོའི་ཤེས་ཡོན་ཅན་གྱི་སྡེ་ན་དེ་ལས་ལོག་པའི་ལྟ་ཚུལ་གཞན་ཞིག་ཡོད་པ་
རེད། ཁོ་ཚོས་ཡོ་རོབ་ཀྱི “ རིག་རྩལ་བསྐྱར་དར”དང“བློ་འབྱེད་ལས་
འགུལ” རྒྱ་ནག་གི“ལྔ་བཞི་ལས་འགུལ”བཅས་འུ་ཚོར་མི་འཚམ་ཟེར་གི་
འདུག སྐད་ཆ་དེ་འདྲ་བཤད་མཁན་ཡང་ཤེས་བྱ་ཡོན་ཏན་གྱིས་ཕྱུག་པ་
དང་རྟོགས་པ་མཐོན་པོ་ཆགས་ཡོད་ཟེར་བའི་སྒྲ་ཡངས་འཇུག་གི་ཤེས་ཡོན་
ཅན་སྐད་གྲགས་ཆེ་བ་སྐོར་ཞིག་རེད། ངས་བསམས་ན་ ཁོ་ཚོས་དེ་མི་
འཚམ་ཟེར་བ་ལ་རྒྱུ་མཚན་ཡོད་གྱི་རེད། དེའི་སྐོར་གྱི་རང་ལུགས་ལྟ་བ་
ཡིག་ལམ་དུ་གསལ་པོར་བཀོད་པ་ད་སྔ་མ་མཐོང་ཡང་། ངས་དབྱེ་ཞིབ་
བྱས་ན། ཕལ་ཆེར་ཡུལ་དུས་གནས་བབ་གསུམ་གང་རུང་གི་ངོས་ནས་
བཤད་པ་ཡིན་གྱི་རེད། ཡུལ་གྱི་ངོས་ནས། བོད་འདི་ཡུལ་ མཐའ་
འཁོབ་རེད། ཡོ་རོབ་དང་ཡུལ་གྱིས་བསྐལ་བའི་རྐྱེན་གྱིས་མི་འཚམ་ཟེར་
- 259 --



ཚེར་མའི་ལམ་གྱི་ང་རོ།
བ་ཨེ་ཡིན་ནམ། ངས་བལྟས་ན་དེ་ཡིན་གྱི་མ་རེད། དེ་ལྟར་བསམ་ན་
དེ་བྱིས་བློ་རེད། དུས་ཀྱི་ངོས་ནས། “བློ་འབྱེད་ལས་འགུལ”སོགས་ནི་
ལོ་ངོ་བཞི་བརྒྱ་ལྔ་བརྒྱའི་སྔོན་དུ་བྱུང་བའི་དོན་དག་རེད། སྔ་མོ་ནས་
འདས་ཚར་སོང་། ད་ལྟ་དང་དུས་ཀྱིས་བསྐལ་བའི་རྐྱེན་གྱིས་མི་འཚམ་
ཟེར་བ་ཨེ་ཡིན་ནམ། དེ་ཡིན་གྱི་མ་རེད། ཡིན་ན་དེའང་བྱིས་བློ་རེད།
དེ་གཉིས་ཀ་མིན་ན། ཕལ་ཆེར་གནས་བབ་ཀྱི་ངོས་ནས་བཤད་ནི་ཡིན་
གྱི་རེད། གནས་བབ་ལྟར་ན་འུ་ཚོར་ད་རུང་བློ་འབྱེད་ཀྱི་ཆ་རྐྱེན་མི་ཚང་
ཟེར་བ་ཡིན་གྱི་རེད།
གང་ལྟར་ཀྱང་བློ་འབྱེད་བསམ་བློའི་ཐད་ལ་གསལ་ཁ་ཞིག་འབྱེད་
དགོས་པ་ཁོ་ཐག་རེད། དེས་ན་ང་ཚོས་འདི་ནས“ རིག་རྩལ་བསྐྱར་དར”
དང༌། “བློ་འབྱེད་ལས་འགུལ”“ལྔ་བཞི་ལས་འགུལ”བཅས་ཀྱི་རྒྱུ་རྐྱེན་
དང་འབྲས་བུ་དང་དགོས་པ་དང་དོན་སྙིང་སོགས་ཅིག་བཤད་དགོས་རྒྱུ་
རེད། །
བྱང་སྐར། “རིག་རྩལ་བསྐྱར་དར”ཞེས་པའི་ནུབ་གླིང་སྐད་ཀྱི་ཕྱི་
མོའི་གོ་དོན་ནི“བསྐྱར་གསོན”རེད། ཀེ་རི་སེ་དང་རོ་མའི་གནའ་ལུགས་
རིག་གནས་བསྐྱར་གསོན་བྱུང་བ་ལ་ཟེར་བ་རེད། རིག་རྩལ་བསྐྱར་དར་
ནི་བརྒྱ་ལོ 14པར་དབྱི་ཐ་ལི་རུ་ཐོག་མར་བྱུང་བ་རེད། སྔ་ཕྱིར་ཁྱོན་
བསྡོམས་མི་ལོ 300ཙམ་སོང་། དེའི་ནང་དོན་གཙོ་བོ་ལ་རྩོམ་རིག་སྒྱུ་
- 260 --



དཔའ་དར་རིང་མོ།
རྩལ་ གསར་རྩོམ་དང་། ཆོས་ལུགས་བཅོས་སྒྱུར། ཚན་རིག་བརྟག་
དཔྱད། གླིང་ཆེན་པོ་གསར་རྙེད་སོགས་འདུག་པ་རེད།
“ རིག་རྩལ་བསྐྱར་དར” མ་བྱུང་གོང་ལ་དུས་ རབས་ བར་མ་ཟེར།
མི་ལོ1000ལ་ཉེ་བའི་དུས་རབས་བར་མར“མུན་ནག་གི་དུས་རབས”ཟེར་
བ་རེད། དེ་ལ“ མུན་ནག་གི་དུས་རབས”ཟེར་དོན་ནི། མི་ལ་ཉེས་
བཤགས་ བྱེད་ རྒྱུ་ མ་ གཏོགས་ རང༌ དབང་ གཞན་ གང་ ཡང་ མེད་ པར།
ཐམས་ཅད་པོ་ཆོས་སྲིད་གཉིས་ཀའི་གཞན་དབང་སྒེར་གཅོད་ཀྱི་མུན་ནག་
ཏུ་ཚུད་འདུག་པ་བསྟན་པ་རེད།
“མི་ཚུལ་རིང་ལུགས”ནི“ རིག་རྩལ་བསྐྱར་དར”གྱི་སྲོག་སྙིང་རེད།
དུས་རབས་བར་མའི་སྐབས་སུ་དཀོན་མཆོག( Eཀོ#)ལྟེ་བར་འཇོག་པ་དང༌།
འཇིག་ རྟེན་ཡིན་དགག་བྱེད་པ། 《དམ་པའི་གསུང་རབ》ཚད་ མར་་་་
འཛིན་ པ་ རེད། མི་ ཚུལ་ རིང་ལུགས་ པས་ མི་ ལྟེ་ བར་ འཇོག་ པ་ དང་།
འཇིག་རྟེན་ཡིན་འཇོག་བྱེད་པ། མིའི་རིགས་ཤེས་ཚད་གཞིར་འཛིན་པ་
རེད། དེའི་དགོངས་པ་མི་ཚུལ་རིང་ལུགས་པ་ཚོའི་གསུང་ཚིག་རེ་གཉིས་
ཀྱིས་ ཀྱང་ཧ་གོ་ཡོང་། ཕེ་ཐི་ར་ཁིིན་རེ། “ང་ནི་སོ་སོ་སྐྱེ་བོ་ཡིན།
1) ཕེ་ཐི་ར་ཁྲི(Petrarch, [#.4#47 E, 1304-1374) དབྱི་ཐ་ལིའི་སྙན་ངག་མཁན།
ངག་ཚིག་རྐང་བཅུ་བཞི་མ》སོགས་འདུག
བརྩམས་ཆོས《སྙན་
— 261 -



ཚེར་མའི་ལམ་གྱི་ང་རོ།
ངས་འདོད་པ་ཡང་སོ་སྐྱེའི་བདེ་སྐྱིད་རྐྱང་ཡིན”ཟེར། ཏ་ཧྥེན་ཆི“ན་རེ།
“སུ་ཞིག་ཚད་མའི་ལུང་གིས་བརྒལ་བརྟག་བྱེད་ཚེ། གང་དེས་རང་གི་
རིགས་ཤེས་བེད་ཆོད་མེད་དོ”ཟེར། ཤིག་སེ་ཕེར༄༅ན་རེ། “མི་ནི་ཕྱི་
འཇིག་རྟེན་གྱི་ཐིག་ལེ་དང་ནང་སེམས་ཅན་གྱི་སྲོག་ཞུ་རེད”ཟེར། ར་པེ་
ལའེ༄༅ན་རེ། “ཀྱེ། ཁྱེད་ཅག་ཤེས་བྱ་ཡོན་ཏན་ལ་ཅི་དགར་སྤྱོད་ཅིག
(དད་པ་དག་སྣང་སྦྱོང་བ་ཁོ་ན་མ་ཡིན་པ—བཤད་པ་པོའི་མཆན） བདེན་ པ་་་
བདེན་དོན་ལ་ཅི་དགར་སྤྱོད་ཅིག (བཀའ་ལུང་ཚད་མར་འཛིན་པ་ཁོ་ན་མ་ཡིན་
པ--བཤད་ པ་པོའི་མཆན） འཇིག་རྟེན་བརྩེ་དགའ་ལ་ཅི་དགར་སྤྱོད་ཅིག
（ལྷན་སྐྱེས་འདོད་པ་གནོན་སྡོམ་བྱེད་པ་མ་ཡིན་པ–བཤད་པ་པོའི་མཆན)”ཟེར་
བ་རེད། མི་ཚུལ་རིང་ལུགས་ཀྱི་བསམ་བློའི་ཤན་སྟོབས་ལ་བརྟེན་ནས།
ནུབ་ གླིང་པས་ཆོས་ལུགས་བཅོས་སྒྱུར་བྱས་པ་དང༌། ཚན་རིག་གིས་་
བརྟག་དཔྱད་བྱས་པ། གླིང་ཆེན་པོ་གསར་དུ་རྙེད་པ་རེད། །
1517ལོར་མར་ཐིན་ལུ་སིར@ གྱིས《གླེང་བྱའི་རྩ་འཛིན་དོན་ཚན
95 》ཞེས་པ་སྤེལ། དེ་རུ་རོ་མ་ཆོས་གཞུང་གི་གོང་ས་ཆེན་མོས་ཆོས་ལ་
d ཏ་ཧྥེན་ཆི། (L. da vinci, $ • #རྒྱུ, 1452-1519) དབྱི་ཐ་ལིའི་རིག་རྩལ་བསྐྱར་དར་སྐབས་ཀྱི་རི་མོ་
མཁན་དང་། རོང་བྱུང་ཚན་རིག་མཁན། བཟོ་བཀོད་མཁན། བརྩམས་ཆོས《མོ་ན་ལི་སཾའ》སོགས་འདུག
2 ཤིག་སེ་ཕེར། (w. shakespeare, $+EE,1564-1616) དབྱིན་ཇིའི་རིག་རྩལ་བསྐྱར་དར་སྐབས་
ཀྱི་ཟློས་གར་རྩོམ་རིག་མཁན་དང་སྙན་ངག་མཁན། བརྩམས་ཆོས《ཧམ་ལེ་ཐི»སོགས་འདུག
3 ར་པེ་ལའེ། (F. Rabelais , 47 4g#,1494-1553)ཧྥ་རན་སིའི་རིག་རྩལ་བསྐྱར་དར་སྐབས་ཀྱི་རྩོམ་མཁན།
བརྩམས་ཆོས《མི་བོ་ཆེའི་རྣམ་ཐར»སོགས་འདུག
) མར་ཐིན་ལུ་སིར། (Martin Luther,g • # #,1483-1546)འཇར་མན་གྱི་ཆོས་ལུགས་བཅོས་
སྒྱུར་ལས་འགུལ་སློང་མཁན།
262 -



དཔའ་དར་རིང་མོ།
མིང་བཏགས་ནས་ལོག་པར་འཚོ་བའི་བསམ་སྦྱོར་དང་བཙན་ཤེད་གཅིག་
གཅོད་ཀྱི་ལྟ་སྤྱོད་ལ་སུན་འབྱིན་བྱས་འདུག དེ་དང་འབྲེལ་ནས་མི་རེ་
རེར་དད་མོས་ཀྱི་རང་དབང་ཐོབ་སྟེ་ཆོས་པའི་གཞན་དབང་ལས་ཐར་བ་
དང༌། ཆོས་དད་ཀྱིས་ཚན་རྩལ་བརྟག་དཔྱད་ལ་གེགས་བྱེད་པའང་ཡུན་
གྱིས་སེལ་བ་རེད།
1530ལོར་ཁོ་ཕེར་ནི་ཁི་སི ཡིས《སྐར་མའི་གོ་ལ་འཁོར་སྐྱོད་རྣམ་
བཤད》བརྩམས་ཏེ་གྲུབ། ཉི་མ་ལྟེ་བར་འདོད་པའི་ལྟ་བ་བཏོན་ནས་ས་
སྒང་ལྟེ་བར་འདོད་པའི“ཚད་མའི་གསུང”དེར་དག་ཐེར་མཛད། སིར་
ཝེ་ཐུའུ་སི་ཡིས“ཟུངས་ཁྲག་འཁོར་རྒྱུའི”གནས་ཚུལ་གསར་དུ་རྟོགས།
ཝེ་ས་ལིའུ་སི%ཡིས《 མི་ལུས་ཆགས་གཞིའི་རྣམ་བཤད》ཀྱི་དེབ་བཀྲམ་སྟེ་
གཤགས་འབྱེད་རིག་པ་དང་སྐྱེ་ལུགས་རིག་པའི་སྲོལ་ཕྱེས་པ་རེད། ཕྱི་
རོལ་ཡུལ་ལ་དཔྱོད་པ་ཡིན་ན་འདྲ། ཡུལ་ཅན་རང་ལ་དཔྱོད་པ་ཡིན་ན་
འདྲ། ཐམས་ཅད་པོ་མི་ཁོ་ན་ཉིད་ཚད་གཞིར་འཛིན་པའམ། ཡང་ན་
རང་གི་རིགས་ཤེས་ལ་བརྟེན་ནས་བརྟག་དཔྱད་མཛད་པའི་གྲུབ་འབྲས་
རེད། དེ་ཡིས་མིའི་སྲོལ་རྒྱུན་གྱི་བསམ་གཞིག་གཏོང་སྟངས་རྩ་བ་ནས་
ཁོ་ཕེར་ནི་ཁི་སི། (N. Copernicus, fHE,1473-1543) ཕོ་ལན་གྱི་གནམ་རིག་རིག་པ་མཁན་དང་
ཉི་མ་ལྟ་བར་སྨྲ་བའི་སྲོལ་འབྱེད་པ། བརྩམས་ཆོས《སྐར་མའི་གོ་ལ་འཁོར་སྐྱོད་རྣམ་བཤད»སོགས་འདུག་
2 སིར་ཝེ་ཐུའུ་སི། ( M. Servetus, ggE [3] 3gi, 1511-1553)སི་ཕེན་གྱི་གསོ་རིག་མཁན། བརྩམས་
ཆོས《ཟུངས་ཁྲག་འཁོར་སྐྱོད་རྣམ་བཤད»སོགས་འདུག
ཉི ལེ་ས་ལིའུ་སི། (A. Vesalius, z# #*g yr,1514-1564) དབྱི་ཐ་ལིའི་གསོ་རིག་མཁན། བརྩམས་ཆོས
《མི་ལུས་ཆགས་གཞིའི་རྣམ་བཤད»སོགས་འདུག
- 263 -



ཚེར་མའི་ལམ་གྱི་ང་རོ། །
འགྱུར་འགོ་ཚུགས་པ་རེད། །
གཞན་ད་རུང༌། གྲུ་གཟིངས་བཟོ་བའི་ཤེས་བྱ་དང་ས་རྒྱུས་ཀྱི་ཤེས་
བྱ་མང་དུ་སོང་བ་དང༌། ས་སྒང་ ཟླུམ་རིལ་ ཡིན་ པའི་ལྟ་ བ་ཆགས་ པ།
ཆུ་ཚོད་འཁོར་ལོ་ གསར་དུ་བཏོད་པ། ཕྱོགས་ སྟོན་འཁོར་ལོ་ལེགས་་་་
བཅོས་བྱས་པར་བརྟེན་ནས། 1498ལོར་ཏའ་ཀ་མའ༧ ཨ་ཧྥེ་རི་ཁ་ལྷོའི་
གླང་སྣེ་བསྐོར་ཏེ་རྒྱ་གར་དུ་འབྱོར། 1492ལོར་ཁོ་ལོམ་པོ༧ ཨ་མེ་རི་ཁ་
གླིང་དུ་འབྱོར། 1519ལོ་ནས1522ལོར་མ་རྫ་ལིི ཡིས་མཚོ་ཐོག་ནས་
སའི་གོ་ལར་དཀྲིས་སྐོར་བརྒྱབ་སྟེ་གོ་ལ་ཟླུམ་རིལ་ཡིན་པ་མངོན་སུམ་དུ་ར་
སྤྲོད་བྱས། 1642ལོ་ནས1643ལོར་ཐ་སི་མན༧ ཨོ་སི་ཁྲུ་ལི་ཡ་དང་ནེའུ་
ཙི་ལན་དུ་འབྱོར་བ་རེད། གླིང་ཆེན་པོ་གསར་དུ་རྙེད་པས་མིའི་སྔོན་
གོམས་ཀྱི་བསྐལ་པའི་ལྟ་བ་རྦད་དེ་འགྱུར་བ་རེད། “རིག་རྩལ་བསྐྱར་
དར”གྱི་གནས་ཚུལ་རོབ་ཙམ་བཤད་ན་དེ་འདྲ་རེད། །
གཤམ་ནས“བློ་འབྱེད་ལས་འགུལ”གྱི་སྐོར་རགས་རིམ་ཞིག་བཤད།
བློ་འབྱེད་ཅེས་པའི་ནུབ་གླིང་སྐད་ཀྱི་ཕྱི་མོའི་དོན་ནི “གསལ་བར་བྱེད་
པའམ་སྣང་བར་བྱེད་པ”ཞེས་ པ་རེད། དེ་བཞིན་དུ“བློ་འབྱེད་དུས་
53'331 (W. da Gama ,k • thg 1,1469-1524) 4 Ramañaq3IFAI
ཁོ་ལོམ་པོ། (C. Colombo, #2 ,1451-1506) དབྱི་ཐ་ལིའི་མཚོ་འགྲུལ་མཁན།
3 མ་རྗ་ལི། (F. Magalhaes, རྫུ#> ,1480-1521)ཕོར་ཐིའུ་ཀྲལ་གྱི་མཚོ་འོགྲུལ་མཁན།
ཐ་སི་མན། (A. J. Tasman, i*#7,1603-1659)ཧོ་ལན་གྱི་མཚོ་འགྲུལ་མཁན།
— 264



དཔའ་དར་རིང་མོ།
རབས”ཟེར་བའང“འོད་སྣང་གི་དུས་རབས”ཞེས་པའི་དོན་རེད། དུས་
ཀྱི་ཆ་ནས་བཤད་ན་བརྒྱ་ལོ17པ་དང18པའི་སྐབས་རེད། བློ་འབྱེད་ལ་
མཚན་ཉིད་བཞག་པ་ཁ་ཤས་འདུག་ཀྱང་ཀུན་གྱིས་ཁས་ལེན་པ་ནི་ཁན་ཐི
ཡིས་བཞག་པའི་མཚན་ཉིད་རེད། ཁོང་ན་རེ། “བློ་འབྱེད་ཅེས་པ་ནི་
འགྲོ་བ་མི་རང་གིས་རང་ལ་བཟོས་པའི་བྱིས་པའི་ཚུལ་བབ་ལས་ཐར་བ་ལ་
གོ བྱིས་པའི་ཚུལ་བབ་ནི་གཞན་གྱི་མཛུབ་ཁྲིད་ལ་མ་བལྟོས་པར་རང་གི་
རིགས་ཤེས་ཀྱིས་དཔྱད་འཇོག་མི་བཏུབ་པའོ། ། དེ་ཡང་སྐྱེ་བོ་རྣམས་་་་
རིགས་ཤེས་ཀྱི་བློ་རིག་གིས་དབུལ་སོང་བས་མ་རེད། གཞན་གྱི་མཛུབ་
ཁྲིད་མེད་ཚེ་རང་བློས་དཔྱད་འཇོག་གི་ཕོ་ཚོད་དང་ཆོད་སེམས་ཀྱིས་ཕོངས་
སོང་བས་རེད། དེས་ན་བྱིས་ པའི་ཚུལ་ བབ་ དེ་ནི་ རང་གིས་རང་ལ་་་
བཟོས་པ་ཤ་སྟག་རེད”ཟེར། (ཞིབ་ཏུ་ཤེས་འདོད་ན། ཁོ་བོས་བསྒྱུར་པའི《ཁན་
ཐིས་སྦར་བའི་བློ་འབྱེད་ཀྱི་མེ་ཕུང》ཞེས་པའི་རྩོམ་ཡིག་ལ་གཟིགས་ཆོག རྔ་བ་ནས་
སླར་འདོན་བྱས་པའི་དུས་དེབ2005ལོའི《 སྤང་ལྗོངས》སུ་གསལ）
འགྲོ་བ་མིའི་གནས་ཚུལ་ལྟར་ན། མི་བུ་རེ་རེའི་བློ་ནི་ མ་ རིག་
པའམ་གཏི་མུག་གམ་མ་སངས་པར་གནས་འདུག་པ་རེད། དེ་གང་གིས་
བྱས་པ་རེད་ཟེར་ན། མཐར་གཏུགས་ཚེ་སྒེར་གཅོད་ཀྱིས་བྱས་པ་རེད།
D ཁན་ཐི། ( I. Kant, # # , 1724-1804) འཇར་མན་གྱི་བསམ་བློ་མཁན་དང་མཚན་ཉིད་རིག་པ་མཁན།
བརྩམས་ཆོས《མ་འོངས་གཟུགས་འདས་རིག་པའི་དཔྱད་གླེང》སོགས་འདུག
- 265 -



ཚེར་མའི་ལམ་གྱི་ང་རོ།
སྒེར་གཅོད་ལ་དབྱེ་ན་གཉིས་ཡོད་པ་རེད། ཆོས་ཀྱི་སྒེར་གཅོད་དང་སྲིད་
ཀྱི་སྒེར་གཅོད་རེད། རང་ཉིད་ཀྱི་བློ་རྨོངས་པའི་དབང་གིས། སྤང་
བླང་གོ་འཛོལ་ནས་དབང་གྲགས་དེ་དག་གི་གཞན་དབང་དུ་ཚུད་པ་རེད།
འོ་ན་རང་ཉིད་གཞན་དབང་དེ་ལས་འགྲོལ་མཁན་ཞིག་ལོགས་སུ་ཡོད་དམ་
ཟེར་ན། ཡོད་པ་མ་རེད། ཐབས་ལམ་ཉག་གཅིག་ནི། སོ་སོ་ཐོས་པ་
ལ་ གཞོལ་ཏེ“རང་ཚད་མ་གཞན་ལོག་རྟོག”གམ་ཡང་ན“ རང་ཡང་དག་
གཞན་གཏི་མུག”ཏུ་འདོད་པའི་འཁྲུལ་ཤེས་ལས་རང་ཉིད་རང་གིས་ཐར་
བར་བྱེད་དགོས་པ་རེད། དེའི་ཕྱིར་ན། དེང་རབས་བསམ་བློ་མཁན་
ཁལ་ཕོ་ཕུརིགྱིས་ཀྱང༌། ཐོས་པའི་ཡོན་ཏན་གྱིས་རང་ཉིད་འགྲོལ་བར་
བྱེད་པ་ནི་བློ་འབྱེད་བསམ་བློའི་སྲོག་སྙིང་དུ་བཞེད་པ་རེད། དེ་ཡང་བློ་
འབྱེད་ཀྱི་གོ་རིམ་འདི་ལྟར་རེད། དང་པོ་ཐོས་པ་ལ་བརྟེན་ནས་རྨོངས་
པ་སེལ་ཏེ་རང་བློའི་བག་འཁུམས་ཟློག་པ། བར་དུ་རང་ཉིད་ཀྱི་རྟོགས་
པ་ནང་ནས་སད་དེ་དཔྱོད་ཤེས་ཀྱི་བློ་རིག་སྐྱེ་བ། ཐ་མར་མཐའ་དཔྱོད་
དང་བཅས་རང་ལུགས་བཞག་སྟེ་ཚད་མ་ལྟར་སྣང་ལ་དགག་སྒྲུབ་བྱེད་པ་
རེད། །
གོང་དུ་ངས་སྒེར་གཅོད་གླེང་ཙམ་བྱས་ཡོད།
སྒེར་གཅོད་ལ་ཐ་
1) ཁལ་ཕོ་ཕུར། (K. Popper, E • # #*,1902-1994) དབྱིན་ཇིའི་བསམ་བློ་མཁན་དང་མཚན་
ཉིད་རིག་པ་མཁན། ” བརྩམས་ཆོས《གློད་གྲོལ་སྤྱི་ཚོགས་དང་དེའི་དགྲ་བོ»སོགས་འདུག
— 266 —



དཔའ་དར་རིང་མོ།
སྙད་ཀྱི་ཁྱད་པར་ཕྱེ་ན་གཉིས་འབྱུང༌། གཅིག་ནི“སྒེར་གཅོད་བསམ་བློ”
དང་ཅིག་ཤོས་ནི“བསམ་བློ་སྒེར་གཅོད” རེད། བློ་འབྱེད་བསམ་བློ་པ་
རྣམས་ཀྱིས“བསམ་བློ་སྒེར་གཅོད”ལ་དགག་པ་རྐྱེན་བྱས་ཏེ། མཐར་
ཐུག “ སྒེར་གཅོད་བསམ་བློ” ཚར་གཅོད་རྩོམ་པ་རེད། སྒེར་ གཅོད་་་་
བསམ་བློ་ཟེར་བ་ནི། སྒེར་གཅོད་ཡོད་ཚད་ཀྱི་འབྱུང་གཞིར་གྱུར་པའི་
བསམ་བློ་དེ་ལ་ཟེར་བ་རེད། བསམ་བློ་དེ་འདྲ་སྒེར་གཅོད་བྱེད་མཁན་
གྱི་རྒྱུད་ལ་ཡོད་པས་མི་ཚད། སྒེར་གཅོད་མྱོང་མཁན་གྱི་རྒྱུད་ལའང་ཡོད་
པ་རེད། སྒེར་གཅོད་ཀྱི་བག་ཆགས་ས་བོན་དང་བཅས་པ་ཚར་གཅོད་
རྩོམ་པ་ནི་བློ་འབྱེད་ལས་འགུལ་གྱི་དམིགས་ཡུལ་མཐར་ཐུག་རེད། དེས་
ན། མི་རེ་རེའི་རྒྱུད་ཀྱི་བག་ཆགས་ངན་པ་དེ་ཚར་མ་ཆོད་བར་དུ་བློ་
འབྱེད་ལས་འགུལ་ལའང་རྫོགས་མཐའ་མེད་ཟེར་ནི་རེད།
ཞོགས་དུང་། འགྲོ་བ་མིའི་ཤེས་རིག་ལོ་རྒྱུས་ཀྱི་ངོས་ནས་བཤད་ན།
བློ་འབྱེད་ལ་དུས་རིམ་གསུམ་བྱུང་མྱོང་ཟེར་བ་རེད། སྤྱི་ལོ་སྔོན་གྱི་བརྒྱ་
ལོ5པར་ཀེ་རི་སེའི་མཁས་པ་རྣམས་ཀྱིས་མིའི་བློ་སྒོ་ཕྱེ་བ་ནི་དུས་རིམ་དང་
པོར་འཇོག་པ་རེད། “མུན་ནག་གི་དུས་རབས་བར་མ”ཡི་སྐབས་སུ་བློ་
འབྱེད་དེའི་མཚམས་ཆད་པ་རེད། སྐབས་དེར་མི་རྣམས་ཆོས་ལུགས་ཀྱི་
དབང་དུ་སོང་ནས་མི་ནི་མི་མ་ཡིན་དུ་གྱུར་སོང་ཟེར་ནི་རེད། བློ་འབྱེད་
ཀྱི་དུས་རིམ་གཉིས་པ“རིག་རྩལ་བསྐྱར་དར”སྐབས་ལ་ངོས་འཛིན་པ་རེད།
- 267 -



ཚེར་མའི་ལམ་གྱི་ང་རོ།
དེ་ཡང་ཐོག་མར་གནའ་རབས་ཀེ་རི་སེའི་རིག་གནས་བསྐྱར་གསོ་བྱས་པ་
ལ་ བརྟེན་ ནས། མི་བུས་ རང་ཉིད་ མི་རུ་ངོས་ ཟིན་ སོང་ ཟེར་ ནི་ རེད།
དུས་རིམ་གསུམ་པར་ཡོ་རོབ་ནས་དར་བའི“བློ་འབྱེད་ལས་འགུལ”འཇོག་
པ་རེད།
དུས་རབས་བར་མའི་མི་ལོ་ཆིག་སྟོང་རིང་ལ། མི་ཚང་མས་ལྷའི་
རིག་གནས་བསྒྲུབས་པ་རེད། “རིག་རྩལ་བསྐྱར་དར” སྐབས་ནས་་་་
བཟུང༌། ལྷ་ཆོས་རིག་གནས་ལ་དགག་སྟེ་ལོ་ རྒྱུས་ཀྱི་གར་སྟེགས་སྟེང་
འཇིག་རྟེན་མི་བུ་ཡར་བསླངས་པ་རེད། པིར་ཁི་ཧར་ཏདཀྱིས་སྐད་ཆ་
འདི་ འདྲ་ཞིག་བཤད་འདུག ཁོང་ན་རེ། “ རིག་ རྩལ་བསྐྱར་དར་་
སྐབས་སུ་འཛམ་གླིང་རྙེད་བྱུང་། མི་བུ་རྙེད་བྱུང”གསུངས། དུས་དེ་
ནས་བཟུང༌། འགྲོ་བ་མིས་འཛམ་གླིང་ཇི་ལྟ་བུ་ཡིན་པ་ངོས་ཟིན་པ་རེད།
མི་རང་ཉིད་ཇི་ལྟ་བུ་ཡིན་པ་ངོས་ཟིན་པ་རེད།
“བློ་འབྱེད་ལས་འགུལ”གྱི་དོན་སྙིང་ནི། གཙོ་བོ་བླུན་རྨོངས་དང་
ཀླ་ཀློ། བློ་མ་རྒྱས་པ་སོགས་འཇོམས་པ་ལ་ཟེར་བ་རེད། དེར་ཕྱོགས་
བསྡོམས་ཤིག་བྱས་ན། གཅིག འདྲ་མཉམ་དང་རང་དབང་། མང་
གཙོ་སོགས་ཀྱི་ཆ་ནས་མི་ལ་གོ་ཐང་མེད་པ་དེ་ཡོད་པར་བྱས་པ། དེ་ལ
-
@_ པིར་ཁི་ཧར་ཏད། ( J. Burckhardt, # # # #*,1818- 1897) སུའེ་ཙེར་གྱི་ལོ་རྒྱུས་རིག་པ་མཁན།
བརྩམས་ཆོས《དབྱི་ཐ་ལིའི་རིག་རྩལ་བསྐྱར་དར་དུས་ཀྱི་རིག་གནས》སོགས་འདུག
- 268 --



དཔའ་དར་རིང་མོ།
“ མིའི་དཔལ་ཡོན”ཟེར་བ་རེད། གཉིས། ཚད་མ་དང་ལྟོས་མེད་ཀྱི་
བདེན་པའམ། ཡང་ན་མི་རྣམས་སྒེར་གཅོད་བསམ་བློ་ལས་གྲོལ་བར་
བྱས་ པ། དེ་ ལ “ བསམ་ བློའི་ དཔལ་ ཡོན” ཟེར་ བ་ རེད། གསུམ།
རྒྱལ་པོ་ཚོས་རང་ཉིད་ཁྲིམས་ཡིན་ཟེར་བ་ལ་རྒོལ་བ་དང་། གཞན་དག་
ལའང་ཁྲིམས་ཀྱི་འདུ་ཤེས་ཡང་དག་ཅིག་བསྐྱེད་ཐོག སྲིད་དབང་གི་
སྒེར་ གཅོད་གཏོར་བ། དེ་ལ “ལམ་ལུགས་བཅོས་སྒྱུར་གྱི་དཔལ་ཡོན”
ཟེར་བ་རེད། བཞི། རྒྱུ་ནོར་དང་། རྒྱུ་ནོར་སྐྲུན་མཁན། རྒྱུ་ནོར་
གསོག་མཁན་ཐ་ཤལ་དུ་ལྟ་བའི་བློ་བསྒྱུར་པ་དང་། རྗེ་བོ་དང་ཆོས་པ་ཁོ་
ནས་རྒྱུ་ནོར་བདག་ཏུ་འཛིན་པའི“རྒྱུ་ནོར་སྒེར་གཅོད”ལས་ཐར་བར་བྱས་
པ། དེ་ལ“དངོས་པོའི་དཔལ་ཡོན”ཟེར་བ་བཅས་རེད། །
“རིག་རྩལ་བསྐྱར་དར”དང“བློ་འབྱེད་ལས་འགུལ”གྱི་དོན་སྙིང་ནི་
ཚིག་གཅིག་གིས་བཤད་ན་མི་ཚུལ་རིང་ལུགས་རེད། དེ་ཡང་རྒྱ་ཡིག་ལ །
*Ề XUẤT & REGIST NM55AỀ X (3) T535's Tv)A x 3)
ལུགས་རིང་ལུགས）སོགས་ཐ་སྙད་གཅིག་ལ་འགྱུར་མི་འདྲ་བ་མང་རབས་
ཡོད་པ་དེ་རེད། དེ་དག་གང་ཡིན་ཡང་མདོར་དེད་ན “མིའི་ རིག་པ”
ཡིན་ཟེར་བ་རེད། མིའི་རིག་པ་དེ་རུ་རྩོམ་རིག་ཡིན་ན་འདྲ། སྒྱུ་རྩལ་
ཡིན་ན་འདྲ། མཚན་ཉིད་རིག་པ་ཡིན་ན་འདྲ། ཐམས་ཅད་ཀྱི་བརྗོད་
གཞི་མི་བུ་རང་ཡིན་པ་རེད། དེ་འདྲ་ཡིན་ཕྱིན། “རིག་རྩལ་བསྐྱར་
— 269 -



ཚེར་མའི་ལམ་གྱི་ང་རོ།
དར”དང“བློ་འབྱེད་ལས་འགུལ”འུ་ཚོ་ལ་མི་འཚམ་ཟེར་ན། སྐད་ཆ་
དེའི་རྒྱུ་འབྲས་རྐྱེན་གསུམ་ལ་ཚང་མས་བསམ་བློ་ཞིབ་ཏུ་གཏོང་དགོས་རྒྱུ་
རེད། །
ཉི་གཞོན། བརྒྱ་ལོ17པའི་དུས་མཇུག་ཏུ་ཚན་རིག་གསར་བརྗེའི་
རླབས་རྒྱུན་གསར་པ་ཞིག་འཕྱུར་པ་དེས། དེའི་གཞུག་གི་བརྒྱ་ལོ18པའི་
“བློ་འབྱེད་ལས་འགུལ”ལ་སྔོན་འགྲོའི་ཆ་རྐྱེན་བསྐྲུན་ཡོད་པ་རེད། ལྷག་
པར་དུ་ལོ་མང་པོའི་སྔོན་གྱི་ཁོ་ཕེར་ནི་ཁི་སི་ནས་བཟུང་སྟེ་ནེའུ་ཐིན“དང༌
པ་ཁོན༧ ཏེ་ཁརིསོགས་ཀྱི་ཚན་རིག་སྙིང་སྟོབས་ཀྱི་བསམ་བློས་ཐད་ཀར་
དུ“བློ་འབྱེད་ལས་འགུལ”བསླངས་པ་རེད། “བློ་འབྱེད་ལས་འགུལ”དེ་
ལས་འགུལ་ཞིག་གི་ཆ་ནས་བཤད་ན་ཕལ་ཆེར་དུས་རབས་ཕྱེད་ཀ་ཙམ་ལ་
རྒྱུན་བསྐྱངས་མཐར། 1790ལོའི་ཡས་མས་སུ་ཧྥ་རན་སིའི་གསར་བརྗེ་
ཆེན་མོའི་དྲག་རླབས་དགུང་དུ་འཕྱུར་པ་དང་ཚོར་ཤེས་འཆར་ཡན་སྒྱུ་རྩལ་
བསམ་བློ་ཆེས་ཆེར་དར་བས། “བློ་འབྱེད་ལས་འགུལ” གྱི་ཚན་རིག་
དཔྱོད་ཤེས་ཀྱི་སྙིང་སྟོབས་དེའི་མགོ་ཕལ་ཆེར་མནན་སོང་བ་འདྲ། ཡིན་
ནའང་གོང་ནས་བཤད་པ་ལྟར་བློ་འབྱེད་བསམ་བློའི་རྒྱུན་ཆད་ཡོད་པ་མ་
0 ནེའུ་ཐིན། (S. I. Newton,+g7 ,1642-1727) དབྱིན་ཇིའི་དངོས་ལུགས་རིག་པ་མཁན། ཀུན་ལྡན་
འདྲེན་ཤུགས་ངེས་སྲོལ་རྙེད་མཁན། བརྩམས་ཆོས《འོད་རིག་པ》སོགས་འདུག
སྐྱེཔ་ཁོན། (f. Bacon,f### ,1561-1626) དབྱིན་ཇིའི་མཚན་ཉིད་རིག་པ་མཁན། ཉེ་རབས་ཚོད་ལྟ་ཚན་
རིག་གི་མེས་པོ་ཡིན་པར་བཤད། བརྩམས་ཆོས《ཚན་རིག་གི་རིན་ཐང་དང་འཕེལ་རྒྱས་ལ་དཔྱད་པ»སོགས་འདུག་
་ ་ ཏེ་ཁར། (R, bescartes, #Fs,1596-1650) ཧྥ་རན་སིའི་མཚན་ཉིད་རིག་པ་མཁན་དང་། དངོས་
ལུགས་རིག་པ་མཁན། རྩིས་རིག་མཁན། སྐྱེ་ཁམས་རིག་པ་མཁན། བརྩམས་ཆོས《འཇིག་རྟེན་དཔྱོད་པ»སོགས་འདུག
- 270 -



དཔའ་དར་རིང་མོ།
རེད། ངས་བཤད་འདོད་པ་ནི“རིག་རྩལ་བསྐྱར་དར”དང“བློ་འབྱེད་
ལས་འགུལ”སྐབས་ཀྱི་བསམ་བློ་མཁན་མང་ཆེ་བའི་མཚན་ཉིད་རིག་པའི་
ལྟ་བ་འགྲུབ་བྱེད་ཀྱི་རྒྱུ་རྐྱེན་གཙོ་བོ་གཅིག་ནི་ཚན་རིག་སྙིང་སྟོབས་རེད།
ཡང་ན་བློ་འབྱེད་བསམ་བློའི་སྔོན་འགྲོའི་ཆ་རྐྱེན་ནི་ཚན་རིག་རེད་ཟེར་བ་
ཡིན། 《འཛམ་གླིང་ཤེས་རིག་འཕེལ་བའི་ལོ་རྒྱུས》ནའང་ཁོ་ཚོའི་མཚན་
ཉིད་ རིག་པའི་ལྟ་བའི་སྔོན་འགྲོ་བཤད་སྐབས། “འཇིག་རྟེན་ སྣོད་་་་
བཅུད་ཐམས་ཅད་སོ་སྐྱེའི་བློ་ཡིས་འཇལ་ཐུབ་པ་ཡིན་ཏེ། དེ་ནི་རང་
བྱུང་ཆོས་ཉིད་ཀྱིས་གྲུབ་པ་ཞིག་ཡིན་པ་མ་གཏོགས་རང་བྱུང་ཆོས་ཉིད་
ལས་འགོངས་པའི་སྟོབས་ཁྱད་ པར་ ཅན་གྱིས་བསྐྱེད་པ་ནི་མ་ཡིན་པས
... ”ཞེས་དང་། ཡང“ཚན་རིག་གི་ཐབས་ཤེས་ལེགས་པར་སྤྱད་པ་
དང་ཇི་བཞིན་དུ་སྤྱད་པ་ཡིན་ན་ཞིབ་འཇུག་བྱ་ཡུལ་གྱི་གནད་དོན་ཕལ་ཆེ་
བ་ཐག་ཆོད་པ་ཡིན”ཞེས་བཤད་འདུག དེ་བས“བློ་འབྱེད་ལས་འགུལ”
སྐབས་ཀྱི་བསམ་བློ་མཁན་དག་གི་རིག་གནས་སྙིང་སྟོབས་ནི་གཙོ་ཆེར་ཚན་
རིག་དཔྱོད་ཤེས་ རེད་ ཅེས་བཤད་ཆོག་གི རྗེས་ སུ་ ཁན་ཐིའི་གཞུང་་་་
ལུགས་ནི་ཟབ་རྒྱུ་དང་ཁྱབ་རྒྱ་གང་ཐད་ནས་ཚན་རིག་དཔྱོད་ཤེས་ཀྱི་སྙིང་
སྟོབས་ཙམ་ལས་ རིང་དུ་འཕགས་ཡོད་ནའང་། ཁོང་གི་བསམ་བློའི་
གཞུང་རྐང་ནི་སྔར་བཞིན་བློ་འབྱེད་རེད། འོ་ན་ཉི་ཟླ་ལྟ་བུའི་རིག་པ་
མཁན་དེ་དག་གི་བསམ་བློའི་གཞུང་ཤིང་བློ་འབྱེད་ཀྱི་སྟེང་དུ་འཇོག་དོན་
- 271 -



ཚེར་མའི་ལམ་གྱི་ང་རོ།
ཅི་རེད་ཟེར་ན། གཅིག་ནས་ཁན་ཐིས་གསུང་བ་ཇི་བཞིན“ཡོད་ཚད་ཀྱི་
དམིགས་ཡུལ་མི་ཉིད”ཡིན་པ་དང་མིས་རང་ངོ་ཟིན་པ་ལས་འཕྲོས་ཏེ་རང་
བྱུང་དང་རང་བྱུང་ལས་འགོངས་པའི་གཞལ་བྱ་དག་ལ་རྟོག་འཇུག་བྱེད་པ།
གཉིས་ནས་འགྲོ་བ་མི་འདི་བསམ་བློ་སྒེར་གཅོད་དང་ཆབ་སྲིད་སྒེར་གཅོད་
ལས་ཐར་བར་བྱེད་རྒྱུ་དེ་རེད། དེ་འདྲ་ཡོང་དགོས་ན་ལི་ཧྲེན་ཀྲི་ཡིས་
བཤད་པ་ལྟར། “བློ་འབྱེད་ནི་སྒེར་གཅོད་ལས་ཐར་བའི་ཐབས་ལམ་
ཉག་གཅིག་རེད”ཟེར་བ་ལྟ་བུ་རེད། །
“ རིག་རྩལ་བསྐྱར་དར”དང“བློ་འབྱེད་ལས་འགུལ”གྱི་བསམ་བློའི་
གཞི་འཛིན་ ས“མི་ཉིད” རེད། མི་ ཉིད་གཞིར་བཞག་དང་མི་ ཉིད་་་་
དམིགས་ཡུལ་དུ་བཟུང་སྟེ་མི་དོན་བཤད་པ་རེད། མི་དོན་དེ་ཡང་འཇིག་
རྟེན་ཁམས་ཀྱི་མི་སྤྱི་ལ་ཁྱབ་པའི་ཆ་ནས་བཤད་ཡོད་ནི་རེད། དེང་སང་
ང་ཚོས་ཀྱང་མིའི་ཁེ་དབང་དང་མིའི་འདྲ་མཉམ། མིའི་རྩིས་ཐང་སོགས་
བཤད་གི་ཡོད་པ་རེད། དེ་ཚང་མའི་འབྱུང་ཁུངས“རིག་རྩལ་བསྐྱར་
དར”དང“བློ་འབྱེད་ལས་འགུལ” རེད། གལ་ཏེ་འུ་ཚོས་རང་ཉིད་མི་
རིགས་ གཞན་ དག་ ལས་ ཡན་ གར་ བ་ ཞིག་ ཏུ་ འདོད་ ན་ མ་ གཏོགས།
“ རིག་རྩལ་བསྐྱར་དར”དང“བློ་འབྱེད་ལས་འགུལ”དག་གི་བསམ་བློ་མི་
འཚམ་ཟེར་ས་འགྲོ་རྒྱུ་མ་རེད་སྙམ།
ཞོགས་དུང་། རང་དབང་། འདྲ་མཉམ། ཁེ་དབང་། མང་
— 272 -



དཔའ་དར་རིང་མོ།
གཙོ། ཁྲིམས་ལུགས། དབང་ཆ་སུམ་བགོས་སོགས་ཀྱི་བསམ་བློ་ཕལ་
ཆེར“བློ་འབྱེད་ལས་འགུལ”སྐབས་སུ་ཐོག་མར་བྱུང་བ་རེད། བྱུང་བ་
ཙམ་གྱིས་ཚད་ནི་མ་རེད། དེ་དག་ཧྥ་རན་སིར《འགྲོ་བ་མིའི་ཁེ་དབང་གི་
བསྒྲགས་གཏམ》དུ་འཁོད་འདུག ཨ་རིར《 རང་བཙན་བསྒྲགས་་་་་་
གཏམ》དུ་འཁོད་འདུག དེ་ལྟར་དེ་ཚང་མ་ཁྲིམས་སུ་བཅས་ཡོད་ནི་
རེད། ད་ལྟ་བལྟས་ན། ཡོ་རོབ་དང་ཨ་རིའི་དཔལ་ཡོན་ནི་ལྟོས་བཅས་
ཀྱིས་སྔོན་ཐོན་ཡིན་པ་རེད། དེ་ཀུན་གྱིས་ཁས་ལེན་ནི་རེད། སྔོན་ཐོན་
དེ་ནི་གློ་བུར་དུ་བྱུང་བ་ཞིག་མ་རེད། རྒྱུ་མེད་རྐྱེན་མེད་དུ་བྱུང་བ་ཞིག་
ཀྱང་མ་རེད། དེ་ནི་ལོ་ངོ་བཞི་བརྒྱ་ལྔ་བརྒྱའི་ཡར་སྔོན་ནས་མཁས་པ་
རྣམས་ཀྱིས་རང་དབང་སོགས་ཁ་ནས་བཤད། ཡི་གེར་བྲིས། ཁྲིམས་
སུ་བཅས། མཐར་ཐུག་དམངས་བྱིངས་ཀྱི་གོམས་སྲོལ་དུ་ཆགས་པ་ལ་
བརྟེན་ནས་རིམ་གྱིས་བྱུང་བ་ཞིག་རེད། དེ་བས་ཡོ་རོབ་དང་ཨ་རི་ནི་
གཞན་དག་ལས་གོང་དུ་འཕགས་པ་རེད། ཚད་དེ་ནས་བལྟས་ན། འུ་
ཚོ་ལའང་བསམ་བློ་དེ་འདྲ་འབྱུང་དགོས་པ་ཁོ་ཐག་རེད། དེ་ལ་འཚམ་
དང་མི་འཚམ་གྱི་རྩོད་པ་ཡོད་པ་མ་རེད། ཡོད་ན་འགྲིག་པའང་མ་རེད་
སྙམ། །
བྱང་སྐར། དེ་རེད། “རིག་རྩལ་བསྐྱར་དར”དང“བློ་འབྱེད་ལས་
འགུལ”འུ་ཚོར་མི་འཚམ་ཟེར་བ་ལ་གནས་ལུགས་ཡོད་མེད་དེ“ རིག་རྩལ་
— 273 -



ཚེར་མའི་ལམ་གྱི་ང་རོ།
བསྐྱར་དར”དང“བློ་འབྱེད་ལས་འགུལ”སྐབས་ཀྱི་ཁ་གཡང་གཉིས་ཚད་
གཞིར་ བཟུང་སྟེ་བལྟས་ནའང་ཤེས་ཐུབ་གི་རེད། “ རིག་རྩལ་བསྐྱར་
དར”སྐབས་སུ། “ང་ནི་མི་ཡིན། མིའི་འབྱུང་གཤིས་བཟང་ངན་གང་
ཡང་ང་ལ་རང་ཆས་སུ་གྲུབ་ཡོད”ཟེར་བ་རེད། ཚང་མས་བསམ་བློ་ཞིག་
ཐོངས་དང༌། འུ་ཚོའང་གཞན་ཞིག་མ་རེད་མི་རང་རེད། འུ་ཚོས་ཁོང་
ཚོ་ལྟར་མི་བུ་ཡིན་འཇོག་བྱས་ཨེ་ཡོད། འུ་ཚོར་མིའི་རྩིས་ཐང་ཨེ་དགོས།
འུ་ཚོ་མི་བཞིན་དུ་འཚོ་ན་ཨེ་འདོད། གལ་ཏེ་འདོད་ན། “ རིག་རྩལ་
བསྐྱར་དར”གྱི་བསམ་བློ་འུ་ཚོར་མི་འཚམ་ཟེར་ས་མི་འགྲོ་བ་མ་ཡིན་ནམ།
“བློ་འབྱེད་ལས་འགུལ”གྱི་ཁ་གཡང་ནི། “རང་དབང་། འདྲ་མཉམ།
མཛའ་བརྩེ” རེད། རང་དབང་ གི་ ཁོངས་ སུ་ ཁེ་ དབང་ ཡོད་ པ་ རེད།
འདྲ་མཉམ་གྱི་ཁོངས་སུ་དྲང་གཞག་ཡོད་པ་རེད། མཛའ་བརྩེའི་ཁོངས་
སུ་ཞི་བདེ་ཡོད་པ་རེད། ཡང་ཚང་མས་བསམ་བློ་ཞིག་ཐོངས་དང་། འུ་
ཚོར་རང་དབང་དང་ཁེ་དབང་ཨེ་དགོས། འདྲ་མཉམ་དང་དྲང་གཞག་
ཨེ་ དགོས། མཛའ་བརྩེ་ དང་ ཞི་བདེ་ ཨེ་ དགོས། གལ་ཏེ་དགོས་ན།
“བློ་འབྱེད་ལས་འགུལ”གྱི་བསམ་བློ་འུ་ཚོར་མི་འཚམ་ཟེར་ས་མི་འགྲོ་བ་མ་
ཡིན་ནམ།
ཉི་གཞོན། གོང་དུ་ང་ཚོས“ རིག་རྩལ་བསྐྱར་དར”དང“བློ་འབྱེད་
ལས་འགུལ”སྐོར་བཤད་ནི་རེད། གཤམ་ནས་རྒྱ་ནག་གི “ལྔ་བཞི་ལས་
ཁ 274 -



དཔའ་དར་རིང་མོ།
འགུལ”ཅིག་བཤད། རྒྱ་ནག་ཏུ“ལྔ་བཞི་ལས་འགུལ”བྱུང་ནས་ཧ་ལམ་
ལོ་ངོ་བརྒྱ་ཙམ་འགོར་གི་ཡོད་པ་རེད། “ལྔ་བཞི་ལས་འགུལ”ལ་གོ་བ་
ལེན་སྟངས་མི་འདྲ་བ་གཉིས་འདུག གཅིག་ནི1919ལོའི“ལྔ་བཞི་དོན་
རྐྱེན” རེད། ཅིག་ཤོས་ ནི 1915ལོར་ཁྲེན་ཏུའུ་ཞིའུ་ཡིས《 ན་གཞོན་་་་
གསར་པ》སྤེལ་པ་ནས་བརྩམས་ཏེ་མང་གཙོ་སྲོག་ཏུ་བྱས་པའི “ལྔ་བཞི་
རིག་གནས་གསར་པའི་ལས་འགུལ”རེད། ང་ཚོས་ཡིན་འཇོག་དང་རྩིས་
ཆེན་བྱེད་པ་ནི་ཕྱི་མ་དེ་ཡིན། “ལྔ་བཞི་ལས་འགུལ”གྱི་སྙིང་སྟོབས་ཀྱང་
བློ་འབྱེད་ཡིན་ཟེར་ནི་རེད། “བློ་འབྱེད་དེ་ནི། མི་ལོ་སྟོང་ཕྲག་དུ་མར་
ཀྲུང་གོ་པའི་བསམ་བློ་འཆིང་བར་བྱེད་པའི་སྒེར་གཅོད་རིང་ལུགས་དང་
བླུན་རྨོངས་རིང་ལུགས་གཉིས་དཔྱོད་ཤེས་སྙིང་སྟོབས་ཀྱིས་ཚར་གཅོད་པ་
ལ་ གོ” གི་ ཡོད་ པ་རེད། ཡང་ ན་ དེང་ སང་ གི་ སྐད་ཆ་ ལྟར་བཤད་ན།
“ དེང་རབས་ཤེས་ཡོན་ཚད་གཞིར་བཟུང་སྟེ། སྲོལ་རྒྱུན་གྱི་རིན་ཐང་
ཡོད་ཚད་ལ་སླར་ཡང་ཚད་འཇལ་བྱེད་པའི་ལྟ་སྟངས་གསར་པ་ཞིག་ལ་གོ”
ཟེར་བ་རེད། དེས་ན“ལྔ་བཞིའི”བསམ་བློ་པ་དག་གིས་ཚར་གཅད་ཡུལ་
ནི་སྒེར་གཅོད་རིང་ལུགས་དང་བླུན་རྨོངས་རིང་ལུགས་གཉིས་རེད། དེ་
དག་གི་གཉེན་པོར་ཁོ་ཚོས་ སོ་སོར་མང་གཙོ་དང་ཚན་རིག་གཉིས་ཚུར་
ལེན་བྱས་འདུག་པ་རེད། “ལྔ་བཞི་ལས་འགུལ”ནི་རྒྱ་ནག་པ་ཚོས་རང་
དབང་དང༌། རང་ཚུགས་དང་། འདྲ་མཉམ་དང་། དཀྱེལ་ཡངས་
— 275 -



ཚེར་མའི་ལམ་གྱི་ང་རོ།
སོགས་ཡོངས་ཁྱབ་རིན་ཐང་ལ་གོ་བ་ལེན་པའི་གོམ་པ་དང་པོ་སྤོས་པའི་
མཚོན་རྟགས་རེད། སྤྱིར་རྒྱ་ནག་རིག་གནས་ལ་མཚོན་ན་སྐབས་དེར་ཁོ་
ཚོས། “དུས་ཀྱི་ཆ་ནས་ལོ་ངོ་སྟོང་ཕྲག་ལྔའི་ལོ་རྒྱུས་ཡོད་པ། ཡུལ་གྱི་ཆ་
ནས་འཕྲེད་གཞུང་ལེ་དབར་དགུ་ཁྲིར་ཁྱབ་པ། དེ་འཛིན་སྐྱོང་སྤེལ་་་
གསུམ་བྱེད་མཁན་མི་གྲངས་ཁྲི་ཚོ་བཞི་ ཁྲི་ཟིན་པ”ཞེས་བཤད་ནི་རེད།
དེར་མ་ཟད་ཁོ་ཚོའི་རིག་གནས་དེ་ལ་མི་གཏོགས་པའི་ཕྱོགས་བཞི་མཚམས་
བརྒྱད་དག་ན་གནས་པ་མཐའ་དག་ཀླ་ཀློ་རྨོངས་འཐོམས་ཀྱི་རིག་གནས་ཁོ་
ནར་བརྩིས་ནི་རེད། ཡིན་ནའང་ཡན་ཧྥུ“ནས་བཟུང་སྟེ་གཞུག་གི་བློ་
འབྱེད་བསམ་བློ་མཁན་ཚོས་བལྟས་ན་ཁོ་ཚོའི་ལོ་ངོ་སྟོང་ཕྲག་ལྔའི་ལོ་རྒྱུས་
ཡོད་ པའི་རིག་གནས་དེའི་ནང་སྙིང་ནི་ ཕར་དེད་ན“སྒེར་གཅོད་རིང་་
ལུགས་སྲོག་ཤིང་དུ་བྱས་པའི་རྨོངས་མུན་རིང་ལུགས་རེད།” དེ་བས“ལྔ་
བཞི་ལས་འགུལ”གྱི་བསམ་བློའི་རྐང་འཛིན་མཁན་ཧུའུ་ཧྲི་དང་། ཁྲེན་
ཏུའུ་ཞིའུ། ཚའེ་ཡོན་ཕེ༸ ལུའུ་ཞུན་སོགས་ཀྱིས་རང་གི་སྲོལ་རྒྱུན་རིག་
གནས་ལ་དགག་གཞག་ཚ་ནན་བྱས་ནི་རེད། འོ་ན་དེ་དག་གིས་རང་གི་
སྲོལ་རྒྱུན་རིག་གནས་ཡོངས་ཁྱབ་ཏུ་དགག་སྟེ་ཅི་ཞིག་བཞག་པ་རེད་ཟེར་
@ ཡན་ཧྥུ། （Irg,1854-1921)ཀྲུང་གོའི་དེང་རབས་ཀྱི་བློ་འབྱེད་བསམ་བློ་མཁན་དང་མཁས་པ། ལོ་ཙཱ་
མཁན། བརྩམས་ཆོས《འཆི་ཉེན་བཟློག་ལམ»དང《ཁྲིམས་ཀྱི་དགོངས་པ»ཡི་འགྱུར་སོགས་འདུག
2 ཚའེ་ཡོན་ཕེ། (#t #, 1868— 1940)ཀྲུང་གོའི་མང་གཙོ་གསར་བརྗེ་པོ་དང་། སློབ་གསོ་མཁན།
བརྩམས་ཆོས《ཀྲུང་གོའི་མི་ཆོས་རིག་པའི་ལོ་རྒྱུས》སོགས་འདུག
- 276 ག



དཔའ་དར་རིང་མོ།
ན། ད་གོང་ནས་བཤད་པའི་རང་དབང་དང་མང་གཙོ་དང་། ཚན་
རིག་ལ་སོགས་བཞག་པ་རེད། ཁོ་ཚོས་བལྟས་ན་རང་དབང་གི་དེའི་རྩ་
བའི་འབབ་ས་མི་ཉིད་ཀྱི་བསམ་བློའི་སྒེར་ཚུགས་སུ་འདོད་པ་རེད། དེང་
སང་གི་སྐད་ཆས་བཤད་ན་མི་ཉིད་ཀྱི་རིན་ཐང་དང་རྩིས་ཐང་ཡིན་འཇོག་
དང༌། མི་ཉིད་ཀྱི་ཁེ་དབང་དང་ཁེ་ཕན་བརྩི་འཇོག་དང་སྲུང་སྐྱོབ་བྱེད་
པའི་འདུ་ཤེས་དེ་ལ་ཟེར་བ་རེད། དེས་ན་མི་ཉིད་ཀྱི་ཁེ་དབང་དང་རྩིས་
ཐང་སོགས་ཡོངས་ཁྱབ་རིན་ཐང་གི་ལྟ་བ་ནང་འདྲེན་བྱེད་པ་ལ་བཀག་
འགོག་དང༌། ཡང་ན་དེ་དག་ཁས་མི་ལེན་པའི་སྤྱི་ཚོགས་དང༌ རིག་་་་
གནས་ལྟ་བ་གང་ཞིག་ཡིན་ཡང་དེ་ལ་ཁོ་ཚོས་མཐའ་གཅིག་ཏུ་དགག་པ་
གནད་སྨིན་བརྒྱབ་འདུག དཔེར་ན་ཧུའུ་ཧྲིས“སྤྱི་ཚོགས་ཤིག་ལ་མཚོན་
ན་མི་ཉིད་ཀྱི་རང་གཤིས་མེད་པར་བྱེད་པ་དང་། དེ་རང་དབང་གིས་
འཕེལ་རྒྱས་འབྱུང་བར་བཀག་འགོག་བྱེད་པ་དེ་ལས་ལྕི་བའི་ནག་ཉེས་ཤིག་
ཡོད་ པ་མ་ཡིན་ནོ”ཞེས་དང་། ཡང “ མི་ཉིད་ཀྱི་རང་གཤིས་དེ་རང་་
དབང་གིས་འཕེལ་རྒྱས་འབྱུང་བ་ལ་སྔོན་འགྲོའི་ཆ་རྐྱེན་གཉིས་ཡོད་དེ།
གཅིག་ནི་མི་རང་ཉིད་ལ་རང་དབང་གི་བློ་མོས་ཡོད་པ། གཉིས་ནི་རང་
ཉིད་ལ་འགན་འཁྲིའི་འདུ་ཤེས་ཡོད་པ”ཞེས་མི་ཉིད་རིང་ལུགས་ཀྱི་རྩ་བའི་
གོ་དོན་དེ་ལྟར་གསེད་འགྲོལ་བྱས། ལྷག་པར་དུ་ཧུའུ་ཧྲིས་འདི་འདྲའི་
སྐད་གྲགས་ཆེ་བའི་སྐད་ཆ་ཞིག་བཤད་མྱོང་སྟེ། “ད་ལྟ་མི་ལ་ལས་རྒྱལ་
- 277 -
，



ཚེར་མའི་ལམ་གྱི་ང་རོ།
ཁབ་ཀྱི་རང་དབང་གི་ཆེད་དུ་ང་ཚོ་རང་ཉིད་ཀྱི་རང་དབང་ཐེད་ལ་འདོར་
དགོས་ཞེས་བཤད་ཀྱིན་འདུག དེ་ལས་ལྡོག་སྟེ་ངས་ཁྱོད་ཚོར་འདི་ལྟར་
བཤད་གི་ཡིན། ཁྱོད་རང་ཉིད་ཀྱི་རང་དབང་བརྩོན་ལེན་བྱེད་པ་ནི་དོན་
ལ་རྒྱལ་ཁབ་ཀྱི་རང་དབང་བརྩོན་ལེན་བྱེད་པ་ཡིན། ཁྱོད་རང་ཉིད་ཀྱི་
མི་གཞི་སྲུང་འཛིན་བྱེད་པ་ནི་དོན་ལ་རྒྱལ་ཁབ་ཀྱི་ཆེད་དུ་མི་གཞི་སྲུང་
འཛིན་བྱེད་པ་ཡིན། ཅིའི་ཕྱིར་ཟེར་ན། རང་དབང་དང་འདྲ་མཉམ་
གྱི་རྒྱལ་ཁབ་ཅིག་ནི་རྐུབ་གཡོག（0 +)སྐོར་ཞིག་གིས་འཛུགས་ཐུབ་པ་ཞིག་
གཏན་ནས་མ་ཡིན་ནོ”ཞེས་བཤད། དེང་སང་རྒྱ་ནག་གི་མཁས་པ་ཚོས་
སྐད་ ཆ་ འདི་ ནི་ ཧུའུ་ ཧྲིའི་ དགོངས་ པའི་ ཉིང༌ བཅུད་ རེད་ ཟེར།
1998ལོར་ཨ་རིའི་སྲིད་འཛིན་ཁི་ལིན་ཐིནགྱིས་པེ་ཅིང་སློབ་ཆེན་ནས་
གཏམ་ བཤད་ སྤེལ་ སྐབས་ ཀྱང༌ སྐད་ ཆ་ འདི་ ཆེད་ དུ་ དྲངས་ འདུག
གཞན་ཡང་ཁྲེན་ཏུའུ་ཞིའུ་ཡིས“ཀུན་སྤྱོད་དང༌། མི་ཆོས་བསམ་བློ་དང་།
ཆབ་སྲིད་དང་། ཁྲིམས་ལུགས་དང༌། སྤྱི་ཚོགས་དང་། རྒྱལ་ཁབ་ཀྱི་
ལེགས་ཉེས་ཡོད་ཚད་བསམ་བློ་རང་དབང་ཡིན་མིན་ གྱིས་ ཐག་ཆོད་པ་
ཡིན” ཞེས་དང་། “བལྟས་ཚོད་ཀྱིས་མི་ཉིད་ཀྱི་ཁེ་ཕན་གྱིས་རྒྱལ་ཁབ་
དང་སྤྱི་ཚོགས་ཀྱི་ཁེ་ཕན་ལ་གནོད་འགྲོ་བ་ལྟར་སྣང་ཡང་། དོན་ལ་རྒྱལ་
བརྩམས་
1 ཁི་ལིན་ཐིན། (B.clinton , #*tt# ,1946-)1992-2000ལོ་བར་གྱི་ཨ་རིའི་སྲིད་འཛིན།
ཆོས《ང་ཡི་འཚོ་བ》སོགས་འདུག
- 278 --



དཔའ་དར་རིང་མོ།
ཁབ་དང་སྤྱི་ཚོགས་ཀྱི་ཁེ་ཕན་ནི་མི་ཉིད་ཀྱི་ཁེ་ཕན་གཞི་རྩར་བྱས་ཏེ་འབྱུང་
དགོས་པ་ཟློག་མེད་ཀྱི་གནས་ལུགས་རེད”ཅེས་བཤད་མྱོང་། ཚའེ་ཡོན་
ཕེ་ཡིས་ཀྱང“ཀུན་སྤྱོད་བསམ་བློའི་གནད་ཀ་ནི་བསམ་བློ་རང་དབང་ལ་
ཐུག་ཡོད”ཅེས་དང་། ལུའུ་ཞུན་གྱིས“རྒྱལ་ཁབ་སྟོབས་ལྡན་ཚུགས་ཐུབ་
ཅིག་ཡོང་དགོས་ན་ཐོག་མར་ངེས་པར་དུ་མི་བུ་སྟོབས་ལྡན་ཚུགས་ཐུབ་
ཅིག་སློང་དགོས”ཞེས་བཤད་འདུག སྐད་ཆ་འདི་དག “ལྔ་བཞི་བློ་
འབྱེད་ ལས་ འགུལ” གྱི་ བསམ་ བློའི་ མཚན་ གཞིར་ གྱུར་ ཡོད་ པ་ དང་།
“རིག་གནས་གསར་པའི་ལས་འགུལ”གྱི་བསམ་བློའི་གཞུང་རྐང་རེད་ཅེས་
བཤད་ཆོག་གི སྐད་ཆ་འདི་བཤད་མཁན་གྱི་མཁས་པ་དེ་དག་ནི་སྐབས་
དེའི་ རིག་གནས་གསར་ པའི་ ཤིང་ རྟ་ཆེན་པོ་དག་རེད། ངས་འདི་རུ་
བཤད་འདོད་པ་ནི་དེང་སང “ལྔ་བཞི་ལས་འགུལ” ལ་ཞིབ་འཇུག་བྱེད་
མཁན་མང་པོ་ཡོད་པར་མ་ཟད། དེ་དག་གིས་ཕྱོགས་དང་ཟུར་ སོ་ སོ་
ནས་ལྟ་ཚུལ་འདྲ་མིན་གང་མང་བཤད་ཀྱིན་འདུག གང་ལྟར“ལྔ་བཞི་
ལས་འགུལ”སློང་མཁན་ཤིང་རྟ་ཆེན་པོ་དེ་དག་གིས་ལོ་ངོ་སུམ་བརྒྱ་བཞི་
བརྒྱ་སྔོན་གྱི་ནུབ་ཕྱོགས་ཀྱི་མི་ཉིད་རིང་ལུགས་དང་རང་དབང་རིང་ལུགས་
ཀྱི་རིན་ཐང་ལྟ་ཚུལ་དེ་ཐོག་མར་རྒྱ་ནག་ལ་དྲངས་པ་རེད། ཡིད་ཕངས་
པ་ ཞིག་ནི་ལས་འགུལ་དེ་ ཕམ་སོང་བ་རེད། ཡིན་ནའང “ལྔ་བཞི་བློ་
འབྱེད་ལས་འགུལ”གྱི་རྒྱུན་དེ་ཆད་ཡོད་པ་མ་རེད། །
279 -



ཚེར་མའི་ལམ་གྱི་ང་རོ།
-
-
-
བརྒྱ་ལོ་སྔོན་མའི་ལོ་རབས་བརྒྱད་ཅུ་པ་ནས་བཟུང་ཡང་བསྐྱར་བློ་
འབྱེད་ལས་འགུལ་གསར་པ་ཞིག་ གི་རླབས་རྒྱུན་འཕྱུར་མྱོང་བ་ང་ཚོར་
གསལ་ནི་རེད། ཆ་གཅིག་ནས་བཤད་ན་དོན་གྲུབ་རྒྱལ་གྱི་བློ་འབྱེད་
བསམ་བློ་དེ་སྐབས་དེའི་ཁོར་ཡུག་དང་འབྲེལ་བ་འདུག་ཀྱང་སྲིད།
ཞོགས་དུང་། “ལྔ་བཞི་ལས་འགུལ”ཞེས་པ་ཚིག་གཅིག་གིས་བསྡུས་
ཏེ་ བཤད་ན། བསམ་བློ་བཅོས་སྒྱུར་གྱི་ལས་འགུལ་ཞིག་རེད་ཟེར་གི
སྐབས་དེར་བློ་འབྱེད་བསམ་བློ་པ་ལ་ལས་སྲོལ་རྒྱུན་གྱི་ཀུན་སྤྱོད་ལ་དགག་
ཡོད་པ་རེད། ལ་ལས་སྲོལ་རྒྱུན་གྱི་རིག་གནས་ལ་དགག་ཡོད་པ་རེད།
ལ་ལས་སློབ་གསོ་བཅོས་སྒྱུར་བྱེད་དགོས་ཚུལ་བཤད་ཡོད་པ་རེད། ལ་
ལས་ བུད་ མེད་ བཅིངས་ འགྲོལ་ གཏོང་ དགོས་ ཚུལ་ བཤད་ ཡོད་ པ་ རེད།
ཡང་ལ་ལས་ཚད་མའི་སྐྱེས་བུ་དང་ཚད་མའི་གསུང་མེད་ཚུལ། དཔྱོད་
ཤེས་དང་རང་དབང༌། འདྲ་མཉམ་སོགས་དགོས་ཚུལ་བཤད་ཡོད་པ་
རེད། དཔེར་ན། ལུའུ་ཞུན་གྱིས་ཀྲུང་གོའི་མི་ལོ་ལྔ་སྟོང་གི་རིག་གནས་
ནི “ མི་ བུ་ ཟ་ བྱེད” ཀྱི་ རིག་ གནས་ ཤིག་ རེད་ ཅེས་ དགག་ ཡོད་ པ་ རེད།
ཝུའུ་ཡུསཀྱིས་ཀྲུང་གོའི་གུས་ལུགས་ནི“མི་བུ་འདུལ་བྱེད”ཀྱི་རིག་གནས་
ཤིག་རེད་ཅེས་དགག་ཡོད་པ་རེད། ཁོང་ཚོ་ལ་སོགས་པས་རང་གི་སྲོལ་
བརྩམས་ཆོས《ཁྱིམ་རྒྱུད་ལམ་ལུགས་ནི་
ཝུའུ་ཡུས། (ཐg ,1872-1949)ཀྲུང་གོའི་ཉེ་རབས་ཀྱི་རྩོམ་མཁན།
སྒེར་གཅོད་རིང་ལུགས་ཀྱི་རྨང་རྡོ་ཡིན་ཚུལ་སྨྲ་བ》སོགོས་འདུག
— 280 —



དཔའ་དར་རིང་མོ།
རྒྱུན་རིག་གནས་ཡོད་ཚད་ལ་ཕྱིར་རྟོག་གནད་སྨིན་གྱིས་དགག་སྒྲུབ་བྱས་
ཡོད་པ་རེད། ཡང་ཧུའུ་ཧྲི་ལྟ་བུར་མཚོན་ན། མི་ཉིད་དམིགས་ཡུལ་དུ་
བཟུང་སྟེ་ རང་དབང་དང་ཁེ་དབང་རྩོད་དགོས་ཚུལ་ སོགས་ རང་དབང་
རིང་ལུགས་ཀྱི་ལྟ་དགོངས་སྤྱོད་གསུམ་བཤད་འདུག་པ་ལྟ་བུ་རེད། དེར་
མ་ཟད། སྐབས་དེར་ཁོང་ཚོ་ལ་མཐུན་པ་སྒྲོག་མཁན་ཡང་མང་པོ་བྱུང་
བ་རེད་ཟེར་གི
མེ་ལྕེ། “ལྔ་བཞི་ལས་འགུལ”སྐབས་སུ་བསམ་བློ་གསར་པ་སྤེལ་ས་
གཙོ་བོ་གཉིས་འདུག གཅིག་ནི་ཁྲེན་ ཏུའུ་ཞིའུ་ ཡིས་ བཏོན་པའི《ན་
གཞོན་གསར་པ》རེད། དུས་དེབ་དེ་ལ་རྩ་དོན་ལྔ་ གཏན་འཁེལ་བྱས་
འདུག (1)རང་དབང་ཅན་ལས་གཞན་དབང་ཅན་མ་ཡིན་པ། (
2)གསར་སྙེག་ཅན་ལས་རྙིང་ཞེན་ཅན་མ་ཡིན་པ། (3) བརྩོན་སེམས་
ཅན་ ལས་ཡིད་འབྱུང་ཅན་མ་ཡིན་པ། （4) ཀུན་སྡུད་ཅན་ལས་གཞན་
གཅོད་ཅན་མ་ཡིན་པ། (5) ཚན་རིག་ཅན་ལས་རྟོག་བཏགས་ཅན་མ་
ཡིན་པའོ། ། དུས་དེབ་དེས་བློ་འབྱེད་ཐད་ཕན་ནུས་ག་ཙམ་ཐོན་འདུག་
ཟེར་ན། ལོ་རྒྱུས་སྨྲ་པ་པོ་ཞིག་གིས། རིག་གནས་གསར་པ་དར་སྤེལ་
ཐད《 ན་གཞོན་གསར་པ》དང་པེ་ཅིང་སློབ་ཆེན་ གཉིས་ཀྱི་ཕན་ནུས་དོ་
མཉམ་རེད་ཅེས་བཤད་འདུག གཞན་གཅིག་ནི་ཚེ་ཡོན་ཕེ་ཡིས་སློབ་
གཙོ་ མཛད་སྐབས་ཀྱི་པེ་ཅིང་སློབ་ཆེན་རེད། “བསམ་བློ་རང་དབང་
- 281 -



ཚེར་མའི་ལམ་གྱི་ང་རོ།
དང་རིས་མེད་ཀུན་འདུས” ནི་ཁོང་གི་སློབ་སྒྲུབ་རྩ་འཛིན་རེད། སློབ་
ཆེན་དེ་དང《 ན་གཞོན་གསར་པ》གཉིས་གཙོ་བྱས་ནས་སྲོལ་རྒྱུན་དགག་
སྒྲུབ་དང་རིག་ གསར་དར་ སྤེལ་བྱས་པར་བརྟེན། རྒྱ་ནག་མི་མང་གི་
བཀས་བཀོད་བསམ་བློ་ལ་འགྱུར་བ་ཆེན་པོ་བྱུང་སོང་ཟེར་གི་འདུག
ཞོགས་དུང་། “རིག་རྩལ་བསྐྱར་དར”སྐབས་ཀྱི་མི་ཚུལ་རིང་ལུགས་
པ་ཡིན་ན་འདྲ། “བློ་འབྱེད་ལས་འགུལ”སྐབས་ཀྱི་བློ་འབྱེད་བསམ་བློ་
མཁན་ཡིན་ན་འདྲ། “ལྔ་བཞི་ལས་འགུལ”སྐབས་ཀྱི་རྒྱ་ནག་མཁས་པ་
རྣམས་ཡིན་ན་འདྲ། འུ་ཚོའི་དཔའ་བོ་དོན་གྲུབ་རྒྱལ་ཡིན་ནའང་འདྲ།
ཁོང་ཚོ་ལ་ཐུན་མོང་གི་ངེས་ཤེས་ཤིག་འདྲོངས་ཡོད་ཁོ་ཐག་རེད། ངེས་
ཤེས་དེའང་གཅིག་གིས་གཅིག་ལ་ལད་མོ་བྱས་ནས་བྱུང་བ་ཞིག་མ་རེད།
དེ་ནི་སོ་སོའི་སྤྱི་ཚོགས་སུ་མི་བུ་རྣམས་རྨོངས་པར་ཚུད་འདུག་པའི་ཚུལ་
བབ་ཀྱིས་ཐག་བཅད་པ་ཞིག་རེད། འདི་རུ་བཤད་པའི་རྨོངས་པ་ཟེར་བ་
ཆོས་ལུགས་སུ་བཤད་པའི་རྨོངས་པ་དེ་མིན། འཇིག་རྟེན་གྱི་མིས་རང་ངོ་
ཟིན་གྱི་མི་འདུག་ཟེར་བ་དེ་ལ་གོ་དགོས་གི་རེད། འུ་ཚོའི་ད་ལྟའི་གནས་
ཚུལ་ལ་བལྟས་ནའང་། ང་དང་བཅས་པའི་སྐྱེ་བོ་ཕལ་མོ་ཆེ་སྔར་བཞིན་
རྨོངས་པར་ཚུད་འདུག་པ་མངོན་སུམ་རེད། རྨོངས་པའི་གཉེན་པོ་ལ་
གནའ་དེང་ཕྱི་ནང་གི་བསམ་བློ་པ་མང་མང་གིས་བློ་འབྱེད་བསྟེན་པ་རེད།
དེ་ གཞིར་བཞག་ནས་ང་ཚོས་དོན་གྲུབ་རྒྱལ་གྱིས་དབུ་བརྩམས་པའི་བློ་
— 282 -



དཔའ་དར་རིང་མོ།
འབྱེད་ཀྱི་རྒྱུན་སྐྱོང་དགོས་ཚུལ་བཤད་ནི་རེད། བཤད་པས་མི་ཚད་རང་
གཞན་བློ་འབྱེད་ཀྱི་ལས་དེ་གཉེར་གིའང་ཡོད་པ་ཡིན། དེར་མ་ཟད།
ངས་བལྟས་ན་ཤེས་ཡོན་ཅན་གྱི་ལས་ཀ་གཙོ་བོ་ལ་བློ་འབྱེད་ཀྱི་ལས་ཀ་མ་
གཏོགས་གཞན་ཞིག་འཇོག་རྒྱུ་མི་འདུག་སྙམ། །
ལྔ་པ། དོན་གྲུབ་རྒྱལ་དང་འབྲེལ་ནས་དེང་གི་
ཤེས་ཡོན་ཅན་གྱི་སྡེ་གླེང་བ།
ཞོགས་དུང་། ཡ། གོང་ནས་ང་ཚོས་བློ་འབྱེད་བསམ་བློའི་གོ་དོན་
རགས་རིམ་ཙམ་བཤད་ནི་རེད། འོག་ནས་དོན་གྲུབ་རྒྱལ་དང་འབྲེལ་
ནས་དེང་གི་ཤེས་ཡོན་ཅན་གྱི་སྡེའི་གནས་ཚུལ་ཅིག་བཤད། སྒྲ་ཡངས་
འཇུག་གི་ཤེས་ཡོན་ཅན་ཟེར་ནའང་འདྲ། ཤེས་ ཡོན་ ཅན་ གྱི་ སྡེ་ཟེར་
ནའང་འདྲ། ཁོ་ཚོས་དོན་ངོ་མར་བྱ་བ་ ཅི་ཞིག་སྒྲུབ་ཀྱིན་འདུག་གམ།
ངས་བལྟས་ན་མང་ཆེ་བ་ཞིག་གི་ལས་ཀ་ནི་རྒྱུ་ཆ་ཕྱོགས་བསྒྲིགས་བྱེད་པ་
ཙམ་རེད། རྒྱུ་ཆ་ཕྱོགས་བསྒྲིགས་སུས་ཀྱང་བྱེད་ཤེས་པ་རེད། རྒྱུ་ཆ་
ཕྱོགས་བསྒྲིགས་བྱེད་ཤེས་མཁན་དེ་དག་ཤེས་ཡོན་ཅན་ཡིན་ཕྱིན། འུ་ཚོ་
ལ་ཤེས་ཡོན་ཅན་མང་གི དོན་དུ་འུ་ཚོའི་ཤེས་ཡོན་ཅན་དེ་དག་གིས་
ཞིབ་འཇུག་བྱ་གཞི་ལས་པ་དང་། ཡང་ན་གོང་རིམ་གྱི་བྱ་དགའ་ཞིག་ཨེ་
ལོན་ལ་ལྟ་བ། ཡང་ན་ལས་ཐོབ་མཐོན་པོ་ཞིག་ཨེ་རག་ལ་ལྟ་བའི་ཆེད་དུ་
- 283 -



ཚེར་མའི་ལམ་གྱི་ང་རོ།
རྩོམ་འབྲི་བ་རེད། དཔེ་ཆ་འབྲི་བ་རེད། རྒྱུ་ཆ་ཕྱོགས་བསྒྲིགས་བྱེད་པ་
རེད། དེས་ན་ང་ཚོས་གོང་ནས་བཤད་པ་ལྟར་རང་གཞན་གཉིས་ཀྱི་བློ་
སྒོ་འབྱེད་མི་དགོས་སམ། བསམ་གཞིག་གཏོང་ཤེས་སུ་འཇུག་མི་དགོས་
སམ། གནས་ ལུགས་ དེ་ ཁོ་ ཚོས་ ཀྱང༌ ཤེས་ རྒྱུ་ རེད། ཡིན་ ནའང་།
ལས་ཀ་དེ་མི་སྒྲུབ་པའི་རྒྱུ་མཚན་ཅི་ཞིག་རེད།
བྱང་སྐར། དེ་ནི་ཤེས་ཡོན་ཅན་གྱི་ལས་རིགས་ནི་ཉེན་ཁ་ཆེ་བའི་རྐྱེན་
གྱིས་ཡིན་རྒྱུ་རེད། །
མེ་ལྕེ། ཤེས་ཡོན་ཅན་ཞིག་ཡིན་ན་རང་གི་འགན་འཁྲི་དེ་རང་གིས་
ངོས་ཟིན་དགོས་པ་དང༌། རང་གི་འགན་འཁྲི་དེ་རང་གིས་ཕྲག་ཏུ་ལེན་
དགོས་གི བྱེ་བྲག་ལ་འབབ་དགོས་གི བྱེ་བྲག་ལ་བབས་ན་གནད་
དོན་དེ་ཇེ་གསལ་དུ་འགྲོ་བ་རེད།
ཞོགས་དུང་། ད་ལོ་དབྱར་ཁར་ཟི་ལིང་དུ་འཚོགས་པའི“སྐབས་བཞི་
པའི་རྒྱལ་ཡོངས་སློབ་གྲྭ་ཆེན་མོའི་བོད་ཡིག་སློབ་ཁྲིད་དཔྱད་གླེང་ཚོགས་
འདུ”ཡི་སྟེང་དུ། དགེ་རྒན་ཆེན་མོ་ཞིག་གིས་ད་ལྟའི་འུ་ཚོའི་རིག་གནས་
ཀྱི་སྡེ་དང་སློབ་གསོའི་སྡེ་ཡི་མི་སྐོར་ཞིག་བརྩིས་ཏེ། དེ་དག་ཀ་བ་གདུང་
མ་ཡིན་ཚུལ་བརྗོད་འདུག སྐད་ཆ་དེ་ལྟར་བཤད་ཆོག་ན་ཐང་། ཁོས་
བརྩིས་པའི་ཀ་བ་གདུང་མ་དེ་དག་ཕལ་ཆེ་བ་དོན་གྲུབ་རྒྱལ་གྱི་སློབ་གྲོགས་
དང་གྲོགས་པོ་རེད། ཡིན་ནའང་ཁོ་ཚོར་ཀ་བ་གདུང་མ་ཞེས་བརྗོད་ན་
— 284 —



དཔའ་དར་རིང་མོ།
-
]：
མི་རྣམས་ཀྱིས་ངང་ངམ་ཤུགས་ཀྱིས་མི་དེ་དག་དོན་གྲུབ་རྒྱལ་དང་གཤིབ་
བསྡུར་ཞིག་བྱེད་ངེས་རེད། དེ་ལྟར་གཤིབ་བསྡུར་བྱས་ཚེ་འདི་འདྲའི་ལྟ་
ཚུལ་ཞིག་ཟློག་མེད་དུ་ཐོན་ངེས། མི་དེ་དག་ཀ་བ་གདུང་མ་ཡིན་ཟེར་ན།
ཀ་བ་གདུང་མའི་ཚད་གཞི་ཞིག་དགོས་རྒྱུ་རེད། ཚད་གཞི་ཅི་ཞིག་འཇོག་
རྒྱུ་ཡིན། འོ། མགོ་ཁྲིད་ཅིག་ཡིན་པའི་ཆ་ནས་ཀ་བ་གདུང་མ་རེད་ཟེར་
བ་ཡིན་ནམ། ཡང་ན་ལས་ཐོབ་ཡོད་པས་ཀ་བ་གདུང་མ་རེད་ཟེར་བ་
ཡིན་ནམ། ཀ་བ་གདུང་མའི་རྟགས་ཤིག་སྟོན་དགོས་རྒྱུ་རེད། ཀ་བ་
གདུང་མའི་ཚོད་ཀྱི་ལག་རྗེས་ཤིག་ཡོད་དགོས་རྒྱུ་རེད། སྤྱིར་བཤད་ན་དེ་
དག་ཀ་བ་གདུང་མ་རེད་ཅེས་ན་མི་ཆོག་རྒྱུ་མེད་ན་ཐང༌། ཡིན་ནའང་།
ཤེས་ཡོན་ཅན་གྱི་རིན་ཐང་གི་ཐད་ནས་བསྡུར་ན་གནམ་སའི་ཁྱད་པར་
ཡོད་པ་མ་ཡིན་ནམ། མི་ཚང་མ་དོན་གྲུབ་རྒྱལ་ལྟ་བུར་འགྱུར་ཐུབ་པའི་
ངེས་པ་མེད་ནའང་། ཀ་བ་གདུང་མ་དེ་དག་གི་ཁྲོད་དུ་དོན་གྲུབ་རྒྱལ་ལྟ་
བུ་མི་གཅིག་ཡོད་ནའང་འུ་ཚོའི་སེམས་ཀྱི་འདོད་མ་ཡིན་ནམ། དོན་གྲུབ་
རྒྱལ་གྱི་སློབ་གྲོགས་དང་གྲོགས་པོ་དེ་དག་གི་སྟེང་དུ་དོན་གྲུབ་རྒྱལ་གྱི་མི་
གཞི་དང༌། ཤེས་རབ། སྙིང་སྟོབས་སོགས་ཀྱི་ཤན་ཅུང་ཟད་ཙམ་ཡང་
མཐོང་རྒྱུ་མེད་པ་དེ་ངོ་མས་ཡ་མཚན་རེད། དེང་སང་གི་དགེ་རྒན་ཆེན་
མོ་དང་དགེ་རྒན་ཆེན་མོ་གཞོན་པ། ཡང་ན་རིག་གནས་ཀྱི་སྡེ་ཡི་རྐང་
འཛིན་པ་དང་། ཞིབ་འཇུག་པ། འབུམ་རམས་པ། རབ་འབྱམས་
- 285 -



ཚེར་མའི་ལམ་གྱི་ང་རོ། །
པ། དབང་ཆ་ཅན་སོགས་སྔོ་ལོའི་རྒྱལ་མཚན་ཅན་གང་མང་མང་རེད།
དེ་དག་གིས་ད་ལྟ་ཅི་ཞིག་སྒྲུབ་ཀྱིན་འདུག་གམ། ངའི་སྐད་ཆ་འདི་ཅུང་
ཐལ་དྲགས་སོང་ན་ཐང་ཡང༌། མི་དེ་དག་གིས་དོན་གྲུབ་རྒྱལ་གྱི་སྙིང་
སྟོབས་དང་ལྡོག་ཟླ་རྐྱང་རྐྱང་སྒྲུབ་པའི་སྣང་ཚུལ་ཞིག་འདུག ཅིའི་ཕྱིར་
ཞེ་ན། དེང་སང་སློབ་མ་དང་ན་གཞོན་གྱི་ཁྲོད་ན་བསམ་བློ་གསར་པ་
ཡོད་མཁན་དང༌། ལྟ་ཚུལ་ གསར་པ་བཤད་མཁན། རིག་གནས་་་་་
གསར་པ་ལ་དགའ་མཁན། ཡང་ན་སྙིང་སྟོབས་ཅན་དང་། དཔའ་
སྤོབས་ཅན་མང་པོ་འབྱུང་གི་འདུག དེ་འདྲ་འབྱུང་ཡང་འབྱུང་ནི་རེད།
འོན་ཀྱང་ཀ་བ་གདུང་མ་དེ་དག་གིས་ན་གཞོན་ཚོར་ཅི་ཞིག་བཤད་ཀྱིན་
འདུག་ཟེར་ན། “ཁྱོད་ཚོས་སྲོལ་རྒྱུན་རིག་གནས་དང་ཆོས་ལུགས་རིག་
གནས་སྦྱངས་ན་རང་གི་ཁ་གསོ་སྤྱད་ཀྱི་གོ་ཡང་ཆོད། མི་རིགས་ལ་ཡང་
ཕན”ཞེས་རང་གི་རིག་གནས་ཀྱི་ཤེས་བྱ་རྐྱང་རྐྱང་མ་གཏོགས། བསམ་
བློ་གསར་པ་དང༌། བསམ་གཞིག་གཏོང་སྟངས་གསར་པ་ཏིལ་འབྲུ་ཙམ་
ཡང་མི་བཤད་པར་མ་ཟད། ད་དུང་མུ་མཐུད་དུ་སྒོ་རྒྱག་པ་དང་མགོ་
གནོན་བཞིན་འདུག རྒྱུ་རྐྱེན་གང་ཞིག་གིས་དེ་ལྟར་བྱས་སོང་བ་རེད།
ང་ཚོ་ལ་མཚོན་ན་འདི་ནི་བཤད་དགོས་པའི་གནད་ཅིག་རེད་ལ། དཔྱད་
པ་གཏོང་དགོས་པའི་གནད་ཅིག་ཀྱང་རེད། །
བྱང་སྐར། གོང་དུ་བཀྲ་རྒྱལ་གྱིས་ཀ་བ་གདུང་མ་དེ་དག་གིས་དོན་
286 -



དཔའ་དར་རིང་མོ།
གྲུབ་རྒྱལ་གྱི་གདུང་འཚོབ་ཉན་མི་འདུག་ཟེར། དེ་ལྟར་བཤད་དོན་ནི།
ཁོང་གི་རྒྱུན་འཛིན་མཁན་དུ་གྱུར་མི་འདུག་ཟེར་བ་རེད། ཁོང་ལ་གོང་
དུ་ང་ཚོས་མ་བཤད་པའི་སྙིང་སྟོབས་གཞན་པ་ཞིག་ཡོད་པ་རེད། དེ་ནི་
སྒམ་དཀྱེལ་གྱི་སྙིང་སྟོབས་རེད། སྒམ་དཀྱེལ་གྱི་སྙིང་སྟོབས་ཀྱི་ངོས་ནས་
བཤད་ནའང་ཁོང་ནི་སློབ་གྲྭ་ཆེན་མོའི་དགེ་རྒན་གཞན་པ་དང་མི་མཚུངས་
པ་རེད། ཁོང་གིས་སློབ་མ་ཚོའི་རྒྱུད་ལ་འཇོག་པ་ནི་དཔེ་ཆ་གསར་པར་
ལྟ་བ། བསམ་བློ་གསར་པ་སྙེག་པ། འུ་ཚོ་ལ་མེད་པའི་མི་རིགས་གཞན་
གྱི་དཔེ་ཆ་ལེགས་པོ་གང་མང་ལ་ལྟོས་ཟེར་བ་རེད། དེའི་ཕྱོགས་ནས་
ཁོང་གིས་དུས་རྒྱུན་དུ་སློབ་མ་ཚོར་སྐུལ་ལྕག་གཏོང་བ་དང་དཔེ་ཆ་འོས་
སྦྱོར་ཡང་བྱེད་བཞིན་འདུག དཔེ་ཞིག་དྲངས་ཏེ་བཤད་ན། ང་རང་
ནུབ་བྱང་མི་རིགས་སློབ་གྲྭ་ཆེན་མོ་རུ་ཡོད་དུས་ཤིག་ལ། ཕལ་ཆེར་སྤྱི་ལོ
1984ལོའི་ཉིན་ཞིག ཁོང་སློབ་ གྲྭར་འབྱོར་བ་ཐོས་ཏེ་ངའི་གྲོགས་པོ་
དང་ངེད་གཉིས་ཁོང་ལ་ལྟ་རུ་སོང་བ་ཡིན། སྐབས་དེར་ཁོང་གི་ལག་ཏུ་
ཧྥ་རན་སིའི་བསམ་བློ་མཁན་རུ་སོཡི《 འགྱོད་བཤགས་རེག་ཟིག》ཟེར་
བའི་དཔེ་ཆ་དེ་བཟུང་འདུག དེ་ནས་ཁ་བརྡ་བྱེད་བཞིན་བྱེད་བཞིན་
ཁོང་གིས་“དཔེ་ཆ་འདི་ཁྱད་པར་བ་ཡིན་པ་རེད། རྣམ་ཐར་ཁྱད་པར་བ་
1 རུ་སོ། (J. J. Rousseau, %,1712 - 1778) ཧྥ་རན་སིའི་བསམ་བློ་མཁན། བརྩམས་ཆོས《སྤྱི་
ཚོགས་གན་ཆིངས་རྣམ་བཤད»སོགས་འདུག
— 287 —



ཚེར་མའི་ལམ་གྱི་ང་རོ།
ཡིན་པ་རེད། འདི་ལྟ་བུའི་རྣམ་ཐར་གཞན་གྱིས་བརྩམས་ཡོད་པ་མ་
རེད”ཟེར། ཚིག་ཤུགས་སུ་ངེད་ཅག་ལ་དཔེ་ཆ་དེ་འོས་སྦྱོར་བྱས་འདུག
མི་རིགས་གཞན་གྱི་ཤེས་རིག་ཕུལ་བྱུང་དག་ཚུར་ལེན་བྱེད་དགོས་པ་དང་།
དེའི་ ཕྱོགས་ ལ་ འབད་ པ་ བྱེད་ དགོས་ པར་ སྐུལ་ ལྕག་ བཏང་ འདུག
སྐབས་ཐོག་དེར་ང་རང་ལོ་ཉེར་གཅིག་ཙམ་ཡིན་ནའང་དེ་དོན་ཡོངས་སུ་
ཧ་གོ་བྱུང༌། དེ་ནས་ངའི་མི་ཚེ་འདིའི་འཚོལ་རྟོག་གི་བློ་ཁ་ནུབ་ཕྱོགས་ཀྱི་
རིག་གནས་བསམ་བློའི་སྟེང་བསྒྱུར་པའང་ཁོང་གི་སྐད་ཆ་དེ་རྒྱུ་རྐྱེན་གཅིག་
ཡིན་གྱི་རེད་འདོད་གི འོན་ཀྱང་། དེང་སང་གི་དགེ་རྒན་ཆེན་མོ་ཁ་
ཅིག་གིས་སློབ་མ་ཚོས་དཔེ་ཆ་གང་དང་ཅི་ཞིག་ལ་ལྟ་བའི་ཐད་ལའང་ཐེ་
གཏོགས་བྱེད་བཞིན་ཡོད་ཚོད་རེད། ཁོ་རང་ཉིད་མི་དགའ་བའི་དཔེ་ཆ་
ཞིག་ཡིན་ཚེ། འདི་ལ་བལྟས་ཏེ་ཅི་ཞིག་བྱེད། དེ་ལ་བལྟས་ཏེ་ཅི་ཞིག་
བྱེད། ཐ་ན་བལྟ་མི་ཆོག་ཅེས་ཀྱང་ཟེར་གྱིན་འདུག་པ་ཐོས།
ཉི་གཞོན། དོན་གྲུབ་རྒྱལ་གྱི་བརྩམས་ཆོས་དང་དོན་གྲུབ་རྒྱལ་སློབ་
ཆེན་དགེ་རྒན་བྱེད་པར་དགའ་བ་ལ་བསམས་ན། ཁོང་གིས་མི་མང་ལ་
བསམ་ གཞིག་ གཏོང༌ སྟངས་ གསར་ པ་ ཞིག་ སློབ་ གི་ ཡོད་ པ་ ཤེས་ གི
གསར་པ་ཟེར་དོན། དེ་ནི་རང་དབང་གི་བསམ་གཞིག་གཏོང་སྟངས་
ཤིག་ཡིན་པ་བསྟན་པ་ཡིན། འོ་ན་འུ་ཚོའི་དགེ་རྒན་ཆེན་མོ་དག་གིས་
སློབ་མ་ཚོར་ཅི་ཞིག་སློབ་གི་ཡོད་པ་རེད་ཟེར་ན། སྔོན་ཆད་མི་གཞན་
— 288 -



དཔའ་དར་རིང་མོ།
གྱིས་བསམ་བློ་བཏང་ཟིན་པ་ཞིག་སློབ་གི་ཡོད་པ་རེད། རིགས་ལམ་རྙིང་
པ་ཞིག་སློབ་གི་ཡོད་པ་རེད།
མེ་ལྕེ། ཐེངས་ཤིག་གྲྭ་པ་ངོ་ཤེས་ཤིག་དང་ངེད་གཉིས་ཁ་བརྡ་བྱེད་
སྐབས། ཁོས་ འདི་ འདྲ་ ཞིག་ བཤད་ བྱུང༌། 《 བདག་ དཔེ་ ཚོགས》
བཀྲམ་ནས་ཡུན་རིང་མ་ལོན་པའི་སྐབས་ཤིག ཁོས་དཔེ་ཚོགས་དེ་ཁྱེར་
ནས་མཚོ་སྔོན་མི་རིགས་སློབ་གླིང་དུ་སོང་བ་ན། སློབ་ཆེན་པ་ཞིག་གིས་
དེ་མཐོང་མ་ཐག་ཧ་ལས་ཧང་སང་མདོག་གིས། ཁྱོད་ཀྱིས་དེ་ཉོས་ནས་
ཅི་བྱེད་ཟེར། ཁོས་དེའི་ལན་དུ་ཅི་ཡང་མ་བཤད་རུང་སེམས་སུ། ཁྱོད་
ཚོ་ནི་དེང་རབས་སློབ་ཆེན་པ་རེད། བསམ་བློ་མི་མཐུན་པ་དེ་ཙམ་ཡང་
ཁོག་ལ་མི་ཤོང་ན་ངོ་མ་འགྲིག་ཡོད་པ་མ་རེད་སྙམ་པ་ཡིན་ཟེར། དེ་ལས་
ཅི་ཤེས་ཐུབ་ཟེར་ན། སློབ་གྲྭ་དེའི་བསམ་བློའི་ཁོར་ཡུག་ཤེས་ཐུབ་པ་
རེད། དགེ་ རྒན་ རྣམས་ ཀྱི་ སློབ་ གསོ་ གཏོང་ ཚུལ་ ཤེས་ ཐུབ་ པ་ རེད།
སློབ་མ་མང་པོའི་བསམ་བློའི་འཁོར་རྒྱ་ཤེས་ཐུབ་པ་རེད། དེང་སང་འུ་
ཚོའི་སློབ་ཆེན་དུ་སློབ་མ་ཚོས་དཔྱད་རྩོམ་འབྲི་བའི་སྐབས་སུ་གནད་དོན་
ལ་དོ་ཁུར་བྱེད་པ་དང་རང་དབང་དུ་བསམ་གཞིག་གཏོང་བ་ཤིན་ཏུ་ཉུང་
ཉུང་རེད། དགེ་རྒན་གྱི་ཁྲོད་ན་ཡང་དེ་འདྲའི་བསམ་བློ་ཅན་དཀོན་པོ་
རེད། དེ་ཚང་མ་སུས་བསྐྱེད་པ་རེད། གོང་དུ་བཤད་པའི “ ཀ་བ་་
གདུང་མ”ཚོས་བསྐྱེད་པ་རེད། གནས་ཚུལ་དེ་འདྲའི་ནང་དུ་སུ་ཞིག་
— 289 -



ཚེར་མའི་ལམ་གྱི་ང་རོ།
གིས་རང་དབང་དུ་བསམ་བློ་བཏང་ནས་དཔྱད་རྩོམ་ཞིག་བྲིས་ཚེ། དེ་ལ་
འཁྲོལ་ཆ་ཐོབ་ནི་མ་རེད། སྐར་མ་སྟེར་ནི་མ་རེད། དེའི་མཇུག་འབྲས་
ནི་སློབ་མ་ཚོའི་བསམ་བློ་སྔར་བཞིན་གུ་དོག་པོར་བཏང་སོང་ནི་རེད།
ཉི་གཞོན། དོན་དུ་དེ་ནི་མིའི་བསམ་བློའི་ཁེ་དབང་བཙན་འཕྲོག་
བྱས་ནི་རེད། དེ་ལས་ཡ་ང་བ་ཞིག་ཡོད་ནི་མ་རེད། དེར་མ་ཟད་དེ་ནི་
སྒེར་གཅོད་ཀྱི་རྨང་གཞི་རེད། རྒྱུ་མཚན་དེའི་རྐྱེན་གྱིས་རང་དབང་གིས་
བསམ་གཞིག་བྱེད་དུ་འཇུག་རྒྱུ་ནི་ཧ་ཅང་གལ་ཆེ་བ་རེད། །
མེ་ལྕེ། བསམ་བློ་སྒེར་གཅོད་བྱེད་པ་དང་བསམ་བློ་གསར་པ་འབུར་
འཇོམས་བྱེད་པ་ལ་འུ་ཚོ་ཚང་མས་དགག་པ་ཚ་ནན་གཏོང་དགོས་པ་རེད།
ཞོགས་དུང་། དོན་གྲུབ་རྒྱལ་གྱི་བརྩམས་སྒྲུང《སྤྲུལ་སྐུ》ལ་ མཚོན་
ནས་བཤད་ན། ཁོས་འུ་ཚོའི་སྤྱི་ཚོགས་སུ་སྤྲུལ་སྐུ་རྫུས་མས་མང་ཚོགས་
ལ་མགོ་གཡོག་མགོ་སྐོར་གཏོང་གི་ཡོད་པ་དེ་བྲིས་ཡོད་པ་རེད། དེ་ནི་འུ་
ཚོའི་སྤྱི་ཚོགས་སུ་མངོན་སུམ་དུ་གནས་པའི་གནད་དོན་ཞིག་རེད། དེ་
བཞིན་དུ《རྐང་ལམ་ཕྲ་མོ》ཡིན་ནའང་དེ་འདྲ་རེད། དེའི་ནང་དུ་རིག་
གནས་གསར་རྙིང་གཉིས་ཀྱི་འདམ་ གའི་ གནད་དོན་ བྲིས་ ཡོད་ པ་ རེད།
དེ་ནི་དོན་གྲུབ་རྒྱལ་གྱིས་རང་ཉིད་ཤེས་ཡོན་ཅན་ཞིག་གི་ཚད་ནས་སྤྱི་ལ་དོ་
ཁུར་བྱེད་པ་དང༌། སྤྱི་ཚོགས་ལ་འཇུག་པའི་སྙིང་སྟོབས་རེད། ད་ལྟའི་
ཤེས་ཡོན་ཅན་ལ་མཚོན་ན། ཁོ་ཚོས་དེ་དང་དེ་འདྲ་བའི་གནད་དོན་
— 290 ཡ



དཔའ་དར་རིང་མོ།
རིག་གི་མེད་པ་ཨེ་རེད། དེའི་ཚབས་ཆེན་རང་བཞིན་ཤེས་གི་མེད་པ་ཨེ་
རེད། དེ་རྩ་བ་ཉིད་ནས་ཡིན་ནི་མ་རེད། དཔེར་ན། སློབ་གྲྭ་ཆེན་
མོའི་དགེ་རྒན་མཁས་པ་རྣམས་ཀྱིས་རང་གི་སློབ་མ་ཚོར་བྱ་བ་རག་གི་མེད་
པ་མངོན་སུམ་མཐོང་བཞིན་དུ་སྣང་མེད་དུ་འཇོག་གི་ཡོད་པ་ལྟ་བུ་རེད།
མཁས་པ་དེ་དག་གིས་ལག་ནས་དེ་ལྟར་སྒྲུབ་བཞིན་དུ། ཁ་ནས་ད་རུང་
རང་གི་རིག་གནས་འཛིན་སྐྱོང་སྤེལ་གསུམ་བྱེད་གི་ཡོད་ཚུལ་དང༌། རང་
གི་རིགས་ལ་ཤ་ཚ་བ་དང་སྲི་ཞུ་སྒྲུབ་གི་ཡོད་ཚུལ་སོགས་མང་པོ་ལབ་གི་
འདུག ཡིན་ནའང་ང་དེ་ཚང་མར་དོགས་པ་ཟ་གི ངས་བསམ་ན་
བསམ་བློ་ཅུང་ཟད་གཏོང་མཁན་ཞིག་ཡིན་ན་དེར་དོགས་པ་མི་ཟ་རང་ཟ་
རེད། །
མེ་ལྕེ། དོན་གྲུབ་རྒྱལ་གྱིས་གོང་དུ་བཤད་པའི་གནད་དོན་དེ་དག་
རྙེད་ཡོད་པས་མི་ཚད། གཞན་ད་རུང་གཉེན་སྒྲིག་རང་དབང་མིན་པའི་
གནད་དོན་དང་རྩྭ་ས་རྩོད་གླེང་གི་གནད་དོན། མཁས་པ་རྣམས་ཀྱིས་
བསྟོད་རྩོམ་རྐྱང་རྐྱང་འབྲི་བ་སོགས་གནད་དོན་མང་པོ་རྩོམ་དུ་བྲིས་འདུག
ཡིན་ཡང་ལོ་ཉི་ཤུའི་རྗེས་ཀྱི་དེ་རིང༌། འུ་ཚོའི་མཁས་པ་མང་ཤོས་ཀྱིས་
རང་ཉིད་གནད་དོན་ལ་ཕྲད་བཞིན་དུ་ད་དུང་མི་སྨྲ་བའི་བརྟུལ་ཞུགས་
བཟུང་འདུག་པ་རེད། ངས་བལྟས་ན་དེ་ནི་ནག་ཉེས་ཤིག་རེད། གུ་
ཡངས་གཏོང་དུ་མེད་པའི་ནག་ཉེས་ཤིག་རེད། ནག་ཉེས་དེ་ལ་ཕྱི་རབས་
— 291 -



ཆེར་མའི་ལམ་གྱི་ང་རོ།
པ་རྣམས་ཀྱིས་ནམ་ཞིག་ར་སྤྲུགས་གཏོང་ཁོ་ཐག་ཡིན་ནི་རེད།
དྲུག་པ། དོན་གྲུབ་རྒྱལ་དང་འབྲེལ་ནས་ཤེས་ཡོན་
ཅན་གྱི་ལྟུང་ཉེས་བཤད་པ།
ཞོགས་དུང་། འདི་ནས་ང་ཚོས་འུ་ཚོའི་ཤེས་ཡོན་ཅན་གྱི་སྐོར་གླེང་གི་
ཡོད་པའི་རྐྱེན་གྱིས། ཤེས་ཡོན་ཅན་གྱི་འགན་འཁྲི་འདི་གླེང་རྒྱུ་ནི་ཤིན་
ཏུ་གལ་ཆེན་རེད། འཇིག་རྟེན་ཁམས་ཀྱི་མི་རེ་རེ་ལ་སྤྱི་ཚོགས་ཀྱི་ངོས་
ཐད་ནས་འགན་འཁྲི་ཡོད་གྱི་རེད། ཁྱིམ་ཚང་གི་ངོས་ཐད་ནས་འགན་
འཁྲི་ཡོད་གྱི་རེད། ལས་ཁུངས་ཀྱི་བྱ་བའི་ངོས་ཐད་ནས་ཀྱང་འགན་འཁྲི་
ཡོད་གྱི་རེད། དེ་ལ་སོགས་པའི་འགན་འཁྲི་གང་མང་མང་ཡོད་གྱི་རེད།
ངས་ཤེས་ཡོན་ཅན་གྱི་སྐོར་ལ《དོགས་སློང་སྙིང་སྟོབས》ནང་དུ“ཡོན་ཏན་
པ་དང་ཤེས་ཡོན་ཅན་གླེང་བ”ཞེས་པར་མཚན་ཟུར་ལྔ་བཤད་ཡོད། དེ་
ནི་ སྒྲ་དོག་འཇུག་གི་ ཤེས་ ཡོན་ ཅན་རྣལ་ མའི་ ངོས་ ནས་ བཤད་ པ་ ཡིན།
དེ་དག་ནི་རང་རྐྱ་ཐུབ་པའི་འགྲེང་ཚུགས་དང༌། སྤྱི་གཞུང་དོ་ཁུར་རང་
བཞིན། དོགས་སློང་དང་དགག་སྒྲུབ་སྙིང་སྟོབས། རྒྱུ་འབྲས་བློ་མིག
སྤྱི་ཚོགས་ལ་འཇུག་པའི་ཧུར་བརྩོན་བཅས་ཡིན། ཤེས་ཡོན་ཅན་ཞིག་
ཡིན་ན་འདི་དག་ངེས་པར་དུ་འཛོམས་དགོས། དེས་མི་ཚད་ཤེས་ཡོན་
ཅན་གྱི་གོ་དོན་གང་མང་མང་ཡོད་གྱི་རེད། ཁྱད་པར་དུ་ཨ་རིའི་མཁས་
།
- 292 -



དཔའ་དར་རིང་མོ།
པ་སའི ས་ཏིཡིས། ཤེས་ཡོན་ཅན་ཞིག་ཡིན་ན་བདེན་དོན་གྱི་ཆེད་དུ་
སྲོག་འདོར་ཐུབ་དགོས་ཞེས་བརྗོད་འདུག དེ་འདྲ་ནི་ཧ་ ཅང་ཚད་་་་
མཐོན་པོ་ཡིན་པ་རེད། གོང་དུ་འུ་ཚོའི་ཤེས་ཡོན་ཅན་ལ་དགེ་འདུན་
ཆོས་འཕེལ་དང༌། ལུང་ཤར་རྡོ་རྗེ་ཚེ་རྒྱལ། དོན་གྲུབ་རྒྱལ་སོགས་རྩི་
བཞིན་འདུག དེ་འདྲའི་སྐྱེས་བུ་ཤེས་རབ་ཅན་དང་མཛད་རྗེས་ ཅན་
ཡོད་གི དེ་དག་གིས་ཤེས་ ཡོན་ ཅན་གྱི་འགན་འཁྲི་རྫོགས་ཕྱིར་དང་།
ཡང་ན་བདེན་དོན་གྱི་ཆེད་དུ་གཅེས་པའི་སྲོག་ཀྱང་དོར་བ་རེད། དེང་
སང་ གཅེས་ པའི་སྲོག་འདོར་ཐུབ་མཁན་ ཕར་ཞོག ངས་བརྗོད་པའི་
ཤེས་ཡོན་ཅན་གྱི་ཁྱད་ཆོས་ལྔ་པོ་དེའི་ངོས་ཐད་ནས་བཤད་ནའང་ཤིན་ཏུ་
ཉུང་ཉུང་རེད། ཤེས་ཡོན་ཅན་གྱིས་རང་གི་འགན་འཁྲི་ངོས་མ་ཟིན་ན་
ཉེན་ཁ་ཆེན་པོ་འབྱུང་ན་ཐང་གི ཉེན་ཁ་གང་རེད་ཟེར་ན། ཤེས་ཡོན་
ཅན་དེ་ཆབ་སྲིད་ཀྱི་ལག་ཆ་རུ་འགྱུར་བའི་ཉེན་ཁ་ཆེ་གི འུ་ཚོའི་ལོ་རྒྱུས་
སྟེང་ཆབ་སྲིད་ཀྱི་ལག་ཆ་རུ་གྱུར་པའི་བླ་མ་དང་དགེ་བཤེས། མཁས་པ་
གང་མང་མང་ཡོད་པ་མ་ཡིན་ནམ། ང་ཚོ་མི་རང་ཉིད་ལ་མཚོན་ནའང་།
ཧ་ ཅང་གཟབ་གཟབ་བྱེད་དགོས་པའི་དོན་དག་ཅིག་རེད། ཤེས་ཡོན་
ཅན་ཞིག་ཡིན་ན། ཆེས་མཐའ་མའི་འབབ་ས་ནི་རང་གིས་རང་བློ་འབྱེད་
1) སའིས་ཏི། (E. w. Said, * > #, 1935— 2003) ཨ་རིའི་མཁས་པ།
རྣམ་པར་བཤད་པ》སོགས་འདུག
བརྩམས་ཆོས《ཤེས་ཡོན་ཅན་
— 293 -



ཚེར་མའི་ལམ་གྱི་ང་རོ།
པའི་རྨང་གཞིའི་ཐོག་མི་མང་པོ་ལ་བསམ་གཞིག་གཏོང་ཤེས་སུ་འཇུག་པ་
དང༌། དྲང་གཏམ་བཤད་དེ་མི་མང་པོ་ཞིག་གི་བློ་ཁ་འབྱེད་རྒྱུ་དེའི་སྟེང་
ལ་འབབ་དགོས་རྒྱུ་རེད། ཆབ་སྲིད་ཀྱི་དབང་ཆ་ཞིག་དང་། ཡང་ན་
མཚན་སྙན་གྲགས་ཀྱི་ཆེད་དུ་སྐད་ཆ་བཤད། རྒྱུ་མཚན་བརྗོད་ན་འུ་ཚོའི་
ཤེས་ཡོན་ཅན་གྱི་སྡེ་འདི་ལ་ཉེན་ཁ་ཆེ་གི་སྙམ།
མེ་ལྕེ། དེ་འདྲ་རེད། ཤེས་ཡོན་ ཅན་གྱི་ལོ་ རྒྱུས་ལ་བལྟས་ཡོང་
ནའང་། ཤེས་ཡོན་ཅན་ཆབ་སྲིད་ཀྱི་ལག་ཆར་གྱུར་པའི་དཔེ་མང་པོ་
འདུག ཤེས་ཡོན་ཅན་དང་མི་སྣ་མིང་གྲགས་ཅན་ཆབ་སྲིད་ཀྱི་ལག་ཆར་
གྱུར་པ་ཡིན་ན། མི་མང་པོས་རང་ཉིད་ཀྱི་ཁེ་དབང་བརྩོན་ལེན་བྱེད་པ་
ལ་དཀའ་ཁག་ཆེན་པོ་འབྱུང་ནི་རེད། སྒེར་གཅོད་སྲིད་དབང་ལ་མཚོན་
ན་དེ་འདྲའི་ཤེས་ཡོན་ཅན་མཁོ་བ་རེད། །
ཉི་གཞོན། སྒེར་གཅོད་པ་དང་དེ་འདྲའི་ཤེས་ཡོན་ཅན་ནི་གཅིག་
གྲོགས་གཅིག་འཆར་ཡིན་པ་རེད། ཤེས་ཡོན་ཅན་མང་ཤོས་ཤིག་སྒེར་
གཅོད་དབང་འོག་ཏུ་ཞུགས་པའང་བཙན་ཤེད་ཁོ་ནས་བྱས་པ་ཞིག་མ་རེད།
གཅིག་ནས་དེ་འདྲའི་ཤེས་ཡོན་ཅན་གྱི་སེམས་རྒྱུད་ན་སྒེར་གཅོད་བསམ་
བློའི་བག་ཆགས་མཐུག་པ་དང་། གཉིས་ནས་ཁེ་ཕན་ཏོག་ཙམ་གྱི་དོན་
དུ་ཤེས་ཡོན་ཅན་རང་ཉིད་ཀྱི་འགན་འཁྲི་དང་རྩིས་ཐང་དོར་བ་རེད་ལ།
ཐ་ན་བླ་སྲོག་ཀྱང་བཙོང་བ་རེད། དེ་བས་ཤེས་ཡོན་ཅན་ཆབ་སྲིད་ཀྱི་
- 294 -



དཔའ་དར་རིང་མོ།
ལག་ཆར་གྱུར་པ་དེ་ནི་ཚད་ངེས་ཅན་གྱི་སྟེང་དུ་རང་འགུལ་གྱིས་དང་དུ་
བླངས་པ་ཞིག་རེད། དེ་ལྟ་མ་ཡིན་པར་ཤེས་ཡོན་ཅན་རྣལ་མ་ཞིག་དང་
མི་བུ་རང་ཚུགས་ཅན། བསམ་བློ་ རང་དབང་ཅན་ཞིག་ཡིན་ན་སྒེར་
གཅོད་བཙན་ཤེད་ཀྱིས་བསྒྱུར་ག་ལ་ཚུགས། དེ་འདྲའི་དཔེ་མང་པོ་ཡོད་
པ་རེད།
བྱང་སྐར། དོན་གྲུབ་རྒྱལ་ལྟ་བུར་མཚོན་ན། ཁོང་ནི་ངེས་པ་དོན་
གྱི་ཤེས་ཡོན་ཅན་རེད། གོང་ནས་བརྗོད་པ་བཞིན་དབང་དང་གྲགས་པ་
ལྟར་སྣང་ལ་བརྩི་འཁུར་བྱེད་ནི་མ་རེད། ཆབ་སྲིད་ཀྱི་ལག་ཆར་ཡང་མ་
གྱུར་པ་རེད། དེ་ནི་ཁོང་གི་རྩོམ་དག་ལས་ཀྱང་ཤེས་གི ཤེས་ཡོན་ཅན་
ཞིག་ལ་མཚོན་ན། དབང་གྲགས་ལྟར་སྣང་སོགས་ལ་བརྩི་འཁུར་བྱེད་པ་
ནི་དེ་ཡི་བྲན་གཤིས་ཀྱང་ཡིན་ནི་རེད། བྲན་གཤིས་དེ་དོན་གྲུབ་རྒྱལ་གྱི་
སྟེང་ན་ཕལ་ཆེར་མེད་པ་འདྲ། །
ཞོགས་དུང་། ཕྱོགས་གཅིག་ནས་བཤད་ན་སྐད་ཆ་དྲང་གཏམ་བརྗོད་
པ་དང༌། སྤྱི་ཚོགས་ལ་དགག་སྒྲུབ་བྱེད་པ་སོགས་ནི་སྒེར་གཅོད་ཀྱི་སྲིད་
དབང་དེ་ལ་འཚམ་ནི་མ་རེད། སྐད་ཆ་དྲང་མོ་བཤད་ཚེ་ ཁོ་ པ་ཚོའི་
དབང་སྒྱུར་ལ་ གནོད་འགྲོ་ནི་རེད། དེའི་རྐྱེན་གྱིས་ཤེས་ ཡོན་ ཅན་ ལ་
མཚོན་ན་སྐད་ཆ་དྲང་མོ་བརྗོད་འདོད་ཀྱང་དེའི་ཁེ་དབང་རྩ་བ་ནས་སྟེར་
བ་མ་རེད།
— 295 -
-
-
--



ཚེར་མའི་ལམ་གྱི་ང་རོ།
མེ་ལྕེ། ཡིན་ནའང་ཤེས་ཡོན་ཅན་ཞིག་ཡིན་ན་ཐོག་མར་མི་རང་ཉིད་
ནས་འགོ་བརྩམས་ཏེ་དྲང་གཏམ་བརྗོད་དགོས་པ་རེད། དྲང་གཏམ་
བརྗོད་པའི་སྤོབས་པ་ལྡན་དགོས་པ་རེད། དེ་འདྲ་ཞིག་ལ་དམིགས་ཏེ་ཡོ་
རོབ་ཤར་མའི་ཅེ་ཁེ་དང་པོ་ལན་སོགས་ཀྱི་རང་དབང་ཤེས་ཡོན་ཅན་དང་
བསམ་བློ་པ་ཚོས་རྫུན་གཏམ་ཟློག་པའི་ཐད་ལ་ཧུར་བརྩོན་ཆེན་པོ་བྱས་
དང་བྱེད་གི་ཡོད་པ་རེད།
བྱང་སྐར། ཡང་གཅིག་བཤད་ན། ཤེས་ཡོན་ ཅན་རྣལ་མ་ཞིག་
ཡིན་ཚེ་ཆབ་སྲིད་ཀྱི་ལག་ཆ་རུ་འགྱུར་སྲིད་ནི་མ་རེད། གལ་ཏེ་ཁྱོད་རང་
ཆབ་སྲིད་ཀྱི་ལག་ཆར་འགྱུར་གྱི་ཡོད་ན། ཁྱོད་ངེས་པ་དོན་གྱི་ཤེས་ཡོན་
ཅན་ ཞིག་ མིན་ པའི་ རྟགས་ རེད། འུ་ཚོའི་ གནས་ ཚུལ་ ལ་ བལྟས་ ན།
སློབ་གྲྭ་ཆེན་མོ་ནས་མཐར་ཕྱིན་རྗེས་ཚང་མ་སྙན་ངག་པ་ཡིན་པ་ལྟ་བུ།
ཚང་མ་བརྩམས་སྒྲུང་པ་ཡིན་པ་ལྟ་བུ། ཚང་མ་ཤེས་ཡོན་ཅན་ཡིན་པ་ལྟ་
བུའི་སྣང་བ་ཡོད་གི དེ་ནས་ན་ཚོད་སྨིན་ནས་ཆབ་སྲིད་ཀྱི་འགྲོ་ལུགས་
ཅུང་ཟད་རྒྱུས་ལོན་པའི་སྐབས་སུ། རང་རང་སོ་སོའི་ཤུན་པ་བཤུས་ནས་
གདོང་རས་ངོ་མ་བོ་དེ་ལྷང་ལ་འབུད་པ་རེད། སྐབས་དེར་ཚང་མ་ཆབ་
སྲིད་པ་ཡིན་པ་ལྟ་བུའི་སྣང་བ་སྟེར། རྒྱ་མི་རིགས་ལ་མཚོན་ན་ཁོ་ཚོས་
རིག་ གནས་ ཤེས་ བྱ་སྦྱོང་བ་དེ་མ་འོངས་པ་ན་དཔོན་ས་ཞིག་སྙེག་པའི་
དམིགས་ཡུལ་ཡིན་པ་རེད། འུ་ཚོ་ལ་མཚོན་ནའང་། དེང་སང་དེའི་
- 296 -



དཔའ་དར་རིང་མོ།
ཤན་ཤུགས་ཐེབས་པ་ཧ་ཅང་ཚབས་ཆེན་རེད། ནང་སྒོས་སུ་གཞི་རིམ་གྱི་
ཡུལ་ཚོ་རིམ་པ་དང་། རྫོང་རིམ་པ། ཁུལ་རིམ་པ་ན་ཤན་ཤུགས་དེ་
ཐེབས་པ་ཧ་ཅང་ཚབས་ཆེན་རེད།།
མེ་ལྕེ། དེ་ནི་ཤེས་ཡོན་ཅན་ལ་རྒྱུ་འབྲས་བློ་མིག་མེད་པའི་རྐྱེན་གྱིས་
རེད། ཤེས་ཡོན་ཅན་རྫུས་མ་རྣམས་གང་དུ་བྲིན་པ་རེད་ཅེ་ན། རྫུན་གྱི་
ཐང་མ་བརྡལ་བའི་སྤྱི་ཚོགས་ཀྱི་ནང་དུ་བྲིན་པ་རེད། དེའི་རྐྱེན་གྱིས།
འུ་ཚོའི་ཤེས་ཡོན་ཅན་དུ་རློམ་པ་སྐོར་ཞིག་གིས་འབྲི་རྒྱུ་སྙན་ངག་ཅིག་བྲིས་
ནའང༌། དོན་དུ་ཆབ་སྲིད་པའི་གཏམ་བཤད་སྤེལ་བ་ལྟ་བུར་གྱུར་འདུག་
པའང་དེ་ལ་ཐུག་ཡོད་པ་རེད། ཁོ་ཚོ་ལ་རྩིས་ཐང་ཡོད་པ་མ་རེད། མི་
གཞི་ཡོད་པ་མ་རེད། རྒྱུ་འབྲས་བློ་མིག་ལྷག་ཏུ་ཡོད་པ་མ་རེད།
ཞོགས་དུང་། ང་ཚོས་འདི་རུ་བཤད་བཞིན་པ་ནི། ཤེས་ཡོན་ཅན་
གྱི་མཚན་ཉིད་དང་གོ་དོན་གང་མང་མང་ཡོད་པ་ལས། འུ་ཚོ་ལ་སྒྲ་དོག་
འཇུག་གི་ཤེས་ཡོན་ཅན་རྣལ་མ་ཤིན་ཏུ་དཀོན་ཟེར་བ་ཡིན། ང་ཚོ་ཡང་
ཤེས་ཡོན་ཅན་རྣལ་མའི་ནང་དུ་ཐེ་བ་ཡིན་ཟེར་རྒྱུ་དཀའ་མོ་རེད། འུ་
ཚོའི་ཤེས་ཡོན་ཅན་རྣམས་ཀྱིས་རང་རང་གི་འགན་འཁྲི་དེ་ཅི་ཞིག་ཡིན་པ་
ཤེས་གི་མི་འདུག ལ་ ཤས་ཀྱིས་ཤེས་ཡོན་ཅན་དང་དཔོན་ པོ་ གཅིག་་
ལྕོགས་བྱེད་པའི་བཟོ་སྟོན་གྱིན་འདུག ལ་ཤས་ནི་ཚྭ་ཁུ་ལྟར། སྒྱུ་རྩལ་
བཤད་ས། ཤེས་རིག་བཤད་ས། རྩེད་མོ་རྩེ་ས་གང་ལ་ཡང་ཐེ་བ་རེད།
- 297 -



ཚེར་མའི་ལམ་གྱི་ང་རོ།
དེ་བས་རང་གི་འགན་འཁྲི་ངོ་མ་བོ་དེ་གང་དུ་ཡོད་པ་ཤེས་རྒྱུ་ནི་ཧ་ཅང་
གལ་ཆེ་ནི་རེད། འདི་ནི་ང་ཚོ་རང་ཉིད་ལ་ཆ་མཚོན་ནའང་། ཤིན་ཏུ་
གལ་ཆེ་གི་སྙམ།
བྱང་སྐར། དེ་ནི་ཤེས་ཡོན་ཅན་གྱིས་རང་གི་འགན་འཁྲི་གང་ཡིན་པ་
མ་རྟོགས་པའི་རྟགས་རེད། གལ་ཏེ་ཁྱོད་སྒེར་གཅོད་ཀྱི་སྤྱི་ཚོགས་ཤིག་གི་
ནང་དུ་ཡོད་པའི་ཤེས་ཡོན་ཅན་ཞིག་ཡིན་ཚེ། སྒེར་གཅོད་ཀྱི་སྤྱི་ཚོགས་ནི
“བྱིས་པའི་སྤྱི་ཚོགས”རེད། “བྱིས་པའི་སྤྱི་ཚོགས”ཀྱི་ནང་ན་ཤེས་ཡོན་
ཅན་རྣལ་མ་ལ་གོ་ས་ཡེ་ནས་ཡོད་པ་མ་རེད། ཁེ་ཕན་ཡང་རག་རྒྱུ་ཡོད་པ་
མ་རེད། ཐ་ན་ཁྲི་མུན་དུ་འགྲོ་དགོས་པ་དང་རང་སྲོག་གཅོད་དགོས་
པའི་ཚད་ལ་ཡང་སླེབས་རྒྱུ་རེད། དེ་འདྲ་མི་རིགས་གཞན་གྱི་ལོ་ རྒྱུས་
སྟེང་ཧ་ཅང་མང་པོ་འདུག དཔེར་ན། ཡོ་རོབ་ཤར་མའི་གནས་ཚུལ་
ལ་བལྟས་ན་ཧ་ཝེལ་དང༌། ཝ་ལེ་སའ། མེ་ཆེ་ནེ་ཁི་ལ་སོགས་སྤྱི་ཚོགས་
དེ་འདྲ་བརྒྱུད་ཡོང་བ་དང་དཀའ་ལས་མང་པོ་མྱངས་ཏེ་འོངས་པ་རེད།
ཡིན་ནའང་ཁོ་ཚོའི་སྤྱི་ཚོགས་ད་ལྟ་ལེགས་ལམ་དུ་འགྲོ་གི་ཡོད་པ་རེད།
ཚད་དེ་ནས་བསམ་ན། འུ་ཚོའི་ཤེས་ཡོན་ཅན་མང་ཆེ་ཤོས་ཀྱིས་མཚན་
སྙན་ གྲགས་འདོད་པ་ཙམ་དང༌། ཚུལ་མིན་གྱི་ཁེ་ཕན་ཙམ་བསམ་པ་
ཡིན་གྱི་རེད། དོན་དམ་པས། ཁྱོད་ཤེས་ཡོན་ཅན་རྣལ་མ་ཞིག་བྱེད་
འདོད་ན་ཆབ་སྲིད་པ་ཞིག་གཏན་ནས་ཡོང་ཐུབ་པ་མ་རེད། དེ་རང་
= 298 -



དཔའ་དར་རིང་མོ།
གིས་ཤེས་དགོས་གི རང་གིས་རང་གི་གནས་མལ་གང་དུ་ཡོད་པ་ཤེས་
དགོས་གི དེ་ཧ་ཅང་གཙོ་བོ་རེད། དོན་གྲུབ་རྒྱལ་གྱི་སྟེང་ནས་བཤད་
ན། བསམ་བཞིན་དང༌། བསམ་བཞིན་མ་ཡིན་པ། གང་ལྟར་ཀྱང་།
ཁོང་གི་སྦྱོར་བ་ལ་བལྟས་ན་འགན་འཁྲི་དེ་ལ་ངེས་ཤེས་ཟབ་གསལ་རྙེད་
ཡོད་པའི་ཚོད་རེད། །
ཞོགས་དུང་། ཤེས་ཡོན་ ཅན་རྣལ་མ་ཞིག་ལ་མཚོན་ན། འགན་
འཁྲི་ དེ་ ཅི་ ཞིག་ ཡིན་ པ་ དང༌། ཅི་ཞིག་བཤད་དགོས་ པ་ དང༌ ཅི་ཞིག་
བཤད་མི་དགོས་པ། མདོར་ན་ཁྱོད་ཀྱི་རྩོམ་དུ་ཅི་ཞིག་བྲིས་ན་འགྲིག་པ་
དང༌། ཅི་ཞིག་བྲིས་ན་མི་འགྲིག་པ་དེ་མ་ཤེས་ཚེ། དབང་སྒྱུར་པ་ལ་ཁ་
ཡག་ངོ་དགའ་བཤད་དེ་བྲན་གཤིས་ལྷང་ལ་འབུད་ནི་རེད། བྲན་གཡོག་
བྱས་ན་ཐོབ་བྱ་ཞིག་རག་གི་ཡོད་ལས་ཆེ་མོད། དེའི་ཕན་ཆད་ནས་འུ་
ཚོས་ཤེས་རྒྱུ་ཞིག་ཡོད་པ་ནི། མང་ཚོགས་ལ་དེ་འདྲའི་མགོ་གཡོག་མགོ་
སྐོར་དང་བསླུ་བྲིད་ཐེབས་བཞིན་ཡོད་པ་དེ་རེད།
ཉི་གཞོན། འོ་ལེ། ཤེས་ཡོན་ཅན་གྱི་བྲན་གཤིས་དེ་ཧ་ཅང་ཚབས་
ཆེན་ཞིག་རེད། བྲན་གཡོག་ཡོད་ཚད་ཀྱི་ནང་ནས་ཤེས་ཡོན་ཅན་གྱི་བྲན་
གཡོག་ནི་ཆེས་འཇིགས་སུ་རུང་བ་ ཞིག་རེད། ཤེས་ཡོན་ཅན་ལ་བྲན་
གཤིས་ཚང་བ་ཡིན་ན་དེའི་ཉེས་དམིགས་དང༌། དེ་ལས་འབྱུང་བའི་ཆག་
འཇིག་ནི་གཞན་གང་ལས་ཀྱང་ཧ་ཅང་ཚབས་ཆེ་བ་རེད།
— 299 —



ཚེར་མའི་ལམ་གྱི་ང་རོ།
ཞོགས་དུང་། ཤེས་ཡོན་ཅན་ནི་མི་རིགས་ཤིག་ལ་མཚོན་ན་བླ་སྲོག་ལྟ་
བུ་ཡིན་པ་རེད། བླ་སྲོག་དེ་ལ་བྲན་གཤིས་ཚང་སོང་ན་དེ་འགྲིག་ཡོད་པ་
མ་རེད།
ཉི་གཞོན། བྲན་གཤིས་ཚང་བའི་ཤེས་ཡོན་ཅན་ནི་རྐུབ་གཡོག་རེད།
རྒྱ་སྐད་ཀྱི #g + ཞེས་པ་དེ་རེད། ཐོག་མར་ཤེས་ཡོན་ཅན་རང་སྟེང་ན་
བྲན་གཤིས་དེ་ཡོད་པའི་རྐྱེན་གྱིས་བྲན་བདག་དང་བདག་པོའི་ངོ་ལ་བལྟས་
ཏེ་འཛུམ་དམུལ་དམུལ་དང་མགོ་སྒུར་སྒུར་བྱེད་ནི་རེད། འུ་ཚོའི་དེང་
སང་གི་ཤེས་ཡོན་ཅན་མང་པོ་ཞིག་གི་སྟེང་དུ་བྲན་གཤིས་དེ་ཧ་ཅང་གསལ་
པོ་ རེད། ཁོ་ཚོས་ཆབ་སྲིད་དང་བསམ་བློ་སྒེར་ གཅོད་པའི “དགོངས་
པའི” ཤུགས་བསྟན་དང་བཅས་པ་རང་རྒྱུད་ལ་འཇགས་པར་བྱེད་པ་དང་།
བདག་པོའི་ཚབ་ཏུ་མི་རྣམས་བྲན་གཡོག་ཏུ་འགོད་པར་བློ་དང་བཀོད་པ་
སྣ་མང་འཐེན་གི་ཡོད་པ་རེད། ཐ་ན་ཁོ་པ་ཚོས་བདག་པོའི་ཚབ་ཏུ་གང་
གི་དབང་གྲགས་དང་སྒེར་གཅོད་ལ་ཁས་མི་ལེན་པའི་རང་ཚུགས་ཅན་གྱི་
ཤེས་ཡོན་ཅན་དག་འཆི་ལམ་དུ་སྐྱོད་གི་རེད། དོན་གྲུབ་རྒྱལ་ནི་དེ་ལྟར་
འུ་ཚོའི་བྲན་གཤིས་ཅན་གྱི་ཡོན་ཏན་པ་ཚོས་འཆི་ལམ་དུ་བརྫངས་པ་རེད།
བྲན་གཤིས་ཚང་བའི་ཤེས་ཡོན་ཅན་གྱིས་མི་བུ་སྒལ་ཚིགས་ཅན་ཚར་གཅོད་
པའི་ཐབས་ནི་ཡ་ང་བ་དང་གདུག་རྩུབ་ཆེ་བ་རེད། དེའི་རྐྱེན་གྱིས། འུ་
ཚོར་རྐུབ་གཡོག་ཤེས་ཡོན་ཅན་མང་གི་ཟེར་བ་ཡིན།
300 —



དཔའ་དར་རིང་མོ།
མེ་ལྕེ། འུ་ཚོར་བྲན་གཤིས་ཚང་བའི་ཤེས་ ཡོན་ ཅན་ མང་བ་དང་།
ཡང་ན་བྲན་གཤིས་ཚང་བའི་ཤེས་ཡོན་ཅན་གྱི་དཔུང་མཐུག་པའི་རྐྱེན་གྱིས།
དེང་སང་ལྟ་ཚུལ་གསར་པ་བཤད་པ་དང་། མི་བུ་རྒྱང་འབོད་བྱེད་པ་
དང༌། བདག་དང༌། རང་དབང་དང༌། མང་གཙོ་དང༌། འདྲ་
མཉམ་བཤད་པ་ཡིན་ན་མང་མང་གི་མིག་ནང་གི་ཚེར་མ་རུ་འགྱུར་གྱིན་
ཡོད་པ་རེད། དེ་ཡིན་ཀྱང༌། འུ་ཚོ་ལ་མཁོ་བ་ནི་རང་དབང་ཤེས་ཡོན་
ཅན་ཡིན་པ་ཁོ་ ཐག་རེད། རང་དབང་ཤེས་ ཡོན་ ཅན་གྱི་ལམ་བུ་དེ་་
བདམས་པ་ཡིན་ན། མི་རང་ཉིད་ཀྱི་ཁེ་ཕན་དང་མི་རང་ཉིད་ཀྱི་ཅ་ནེ།
མི་རང་ཉིད་ཀྱི་ཁྱིམ་ཚང་ སོགས་ མང་པོ་མང་པོ་ཞིག་བློས་གཏོང་ཐུབ་་་
དགོས་འདུག རང་དབང་ཤེས་ཡོན་ཅན་ནི་དགག་སྒྲུབ་ཤེས་ཡོན་ཅན་
དང་མི་ཚུལ་ཤེས་ཡོན་ཅན་ལས་ཀྱང་རྟོགས་པ་དང་བསམ་སྦྱོར་ཚད་མཐོན་
པོར་སླེབས་ཡོད་པ་ཞིག་རེད། དེས་མི་ཚད་ཤེས་ཡོན་ཅན་གྱི་འགན་འཁྲི་
དེ་ཡང་ཇེ་ལྕིར་སོང་ཡོད་པ་རེད།
བདུན་པ། མཇུག་བསྡུ་བ།
བྱང་སྐར། གཤམ་ ནས་ ངས་ མཇུག་ བསྡུ་ བའི་ ཚིག་ འགའ་ བཤད།
དུས་རབས་སྔ་མའི་དུས་འགོར་འཇར་པན་དུ་འེ་ཏོབ་ཧེ་རོབ་སྦུ་མེཟེར་བ་
0
འེ་ཏོབ་ཧེ་རོབ་སྦུ་མེ། ( (Fp# ཚུ X,? -?)འཇར་པན་གྱི་དབུ་བློན་ཞིག
- 301
-



ཚེར་མའི་ལམ་གྱི་ང་རོ།
ཞིག་བྱུང་། རྒྱ་ནག་ ཏུ་ཡན་ཧྥུ་ཟེར་བ་ཞིག་བྱུང་། ཁོ་གཉིས་ ཀ་་
དབྱིན་ཇི་རུ་ཕྱི་འགྲིམ་སློབ་གཉེར་བྱས་ཤིང་སློབ་གྲོགས་སུ་གྱུར་པ་དང༌།
ཤེས་བྱ་ཡོན་ཏན་གྱི་ཆ་ནས་བཤད་ནའང་གཅིག་ལས་གཅིག་ལྷག་པ་རེད་
ཟེར་ གི སོ་ སོའི་རིག་གནས་དང་སྤྱི་ཚོགས་ ཁོར་ཡུག་གི་དབང་གིས།
ཕྱིར་རང་ཡུལ་དུ་ལོག་རྗེས་འེ་ཏོབ་ཧེ་རོབ་སྦུ་མེ་འཇར་པན་རྒྱལ་ཁབ་ཀྱི་
དབུ་བློན་དུ་བཀུར། སྐབས་དེར་འཇར་པན་རྒྱལ་ཁབ་ཀྱི་སྲིད་འབྱོར་
རིག་གསུམ་ཐད་ཡར་རྒྱས་ཆེན་པོ་བྱུང་བ་ལ་ཁོའི་མཛད་རྗེས་ཧ་ཅང་ཆེ་
ཟེར་བ་རེད། ཡན་ཧྥུ་ནི་ཤེས་ཡོན་ཅན་དུ་གྱུར་ཏེ། “འཕེལ་འགྱུར་སྨྲ་
བ”སོགས་ནུབ་གླིང་གི་བསྟན་བཅོས་ཆེན་མོ་བརྒྱད་རྒྱ་ཡིག་ཏུ་བསྒྱུར་པ་
རེད། ཐེངས་དང་པོར་རྒྱ་ནག་ལ་ནུབ་ཕྱོགས་རིག་གནས་ཀྱི་སྤྱི་ཁོག་
མཚམས་སྦྱོར་བྱས་པ་རེད། མཁས་པ་རྣམས་ཀྱིས་ཁོ་ནི་རྒྱ་ནག་པའི་བློ་
མིག་འབྱེད་མཁན་དང་པོར་འཇོག་གི་འདུག ཕྱིས་སུ་པེ་ཅིན་སློབ་ཆེན་
གྱི་སློབ་གཙོར་སྤྱན་འདྲེན་ཞུས་པ་རེད། དུས་རབས་སྔོན་མའི་ལོ་རབས་
བརྒྱད་ཅུ་པར་འུ་ཚོ་ལའང་སྐྱེས་བུ་ཆེན་པོ་དོན་གྲུབ་ རྒྱལ་ བྱུང་བ་རེད།
ཁོང་ཡང་དེ་གཉིས་དང་འདྲ་བར་རང་ཡུལ་ནས་ཐོན་ཏེ་པེ་ཅིན་དུ་སློབ་
གཉེར་ལ་ཕྱིན་པ་རེད། མི་རིང་བར་འུ་ཚོའི་རིག་གནས་གསར་པའི་ཤིང་
རྟའི་སྲོལ་འབྱེད་དུ་གྱུར་པ་རེད། ཡིན་ནའང༌། 1985ལོར་སླེབས་པ་
ན། འུ་ཚོས་གོང་གི་མི་རིགས་དེ་གཉིས་ཀྱིས་རང་གི་སྐྱེས་བུ་ཆེན་པོའི་
= 302 -



དཔའ་དར་རིང་མོ།
རིན་ཐང་ལ་ཡིན་འཇོག་དང་མི་གཞི་ལ་གོང་བཀུར་བྱེད་པ་ལྟ་བུ་ཕར་ཞོག
རང་ རིགས་ ཀྱི་སློབ་གྲྭའི་ སློབ་གཙོ་རྣམས་ ཀྱིས་ ཐ་ན་ ཁོང་ལ་སློབ་ཁྲིད་་་་
གནང་སའི་ཁྲིད་སྟེགས་ཤིག་ཀྱང་མ་སྤྲད་པ་རེད། རང་གི་ཕུགས་འདུན་
མངོན་དུ་མ་གྱུར་པ་དང་། སྐབས་དེའི་ཡོན་ཏན་པའི་སྡེ་གཙོ་བྱས་ཏེ་སྤྱི་
ཚོགས་ ཀྱིས་ ཁ་ ཡན་ དང༌ དཀྲོག་ གཏམ་ སྣ་ ཚོགས་ བཟོས་ པར་ བརྟེན།
མཐར་ཐུག་འུ་ཚོས་ཁོང་ཉིད་ཕངས་མེད་དུ་འཆི་ལམ་དུ་བརྫངས་པ་རེད།
ད་ལྟ་མི་མང་པོས་ཁོང་ཉིད་ལ་རྗེས་དྲན་ཞུ་གི་ཡོད་པར་བལྟས་ན། ཁོང་
གི་རིན་ཐང་ངོ་མ་དེ་ཚང་མས་ཤེས་འདུག་པའི་སྣང་བ་སྟེར། དེ་ལྟ་ཡིན་
ན་ཤིན་ཏུ་བཟང་མོད། འོན་ཀྱང་ང་ཚོས་བལྟས་ན་དེ་ཙམ་གྱིས་ཆོག་གི་
མ་རེད། ཁོང་གི་མཛད་རྗེས་ལ་དུས་ཐོག་ཏུ་ཡིན་འཇོག་མ་བྱས་པ་དང་།
ཁོང་གིས་རིན་ཐང་འདོན་པར་མཐུན་རྐྱེན་མ་སྦྱར་བ། དེར་མ་ཟད་ཁོང་
ཉིད་བཙན་ཐབས་ཀྱིས་འཇིག་རྟེན་ཕྱི་མར་བརྫོངས་པ་ལ་འུ་ཚོ་མི་རེ་རེས་
ཞེ་ཐག་པ་ནས་བཤགས་པ་བྱེད་དགོས་ནི་རེད། དེང་ཕྱིན་ཆད་དེ་འདྲ་
མི་བྱེད་པའི་དམ་བཅའ་དགོས་ནི་རེད། གལ་ཆེན་ནང་གི་ཡང་ཆེན་དེ་
རེད།
2005ལོའི་ཟླ12པའི་ཚེས17ཉིན་ཡི་གེར་བཤུས་ཏེ་གཏན་ལ་ཕབ།
— 303 -



ཚེར་མའི་ལམ་གྱི་ང་རོ།
མཇུག་བྱང་།
ང་རང་ཚེར་མའི་ལམ་དུ་ཞུགས་ནས་ཕལ་ཆེར་ལོ་ངོ་བརྒྱད་ཙམ་འགོར། མི་
ལོ་དེ་དག་གི་རིང་ལ་ཅི་ཞིག་བཤད་འདོད་ཀྱི་སྤོབས་པ་མེ་རི་ལྟར་འཕྱུར་ཞིང་ཅི་ཞིག་
འབྲི་འདོད་ཀྱི་ངར་ཤུགས་ཆུ་ཁོལ་བཞིན་གདུས། ཁོ་བོའི་ལྟ་ཚུལ་ལམ་བསམ་བློ་དེ་
དག་ནི་ཕྱི་ནང་ཉིས་ཆ་ནས“སྨིན”པ་ཞིག་གཏན་ནས་མ་ཡིན་ནའང་། འདི་ནི་རང་
ཉིད་ཀྱི་སྒེར་ཚུགས་དང་རང་དབང་གི་བསམ་གཞིག་ཅིག་ཏུ་ཁོ་བོས་འདོད། རང་
གི་དྲན་ཚུལ་ལམ་ལྟ་ཚུལ་དེ་དག་སྔ་རྗེས་སུ་དེབ་ཏུ་བཅོས་ཏེ2003ལོར《མི་གཞིའི་སྙིང་
སྟོབས》བཀྲམ་ པ་ དང༌། 2005ལོར《ཁུ་ སིམ་ཁད་ཀྱིས་ དཀྲོག》བཀྲམ་ པ་ ཡིན།
ད་ཐེངས་ཀྱང2005— 2007ལོའི་བར་གྱི་བྲིས་རྩོམ་དག་ཕྱོགས་གཅིག་ཏུ་བསྒྲིགས་པ་
དེབ་ཆུང་འདི་རུ་གྲུབ། དེས་ན། འདི་ནི་གཞོན་སྐྱེས་སྨྲ་བརྗོད་པ་ཞིག་གིས་མི་
ཡུལ་ལ་ཕུལ་བའི་ཟས་རིན་ཙམ་ཟེར་ནའང་ཆོག མི་རིགས་ལ་ཕུལ་བའི་ལེགས་སྐྱེས་
ཙམ་ཟེར་ནའང་ཆོག གང་ལྟར་ད་ནི་དེབ་ཆུང་འདི་ཀློག་པོ་དག་གི་སྤྱན་སྔར་
འབུལ་རྒྱུ་བྱུང་བ་ལ་གནས་སྐབས་སུ་རང་ཉིད་ཀྱི་རྡོག་ཕྲེས་ལྕི་མོ་ཞིག་ཕྲག་ནས་ཕོགས་
ཟིན་པ་ལྟ་བུའི་དགའ་ཚོར་ཞིག་སྐྱེས་འོང་། ལེགས་ཉེས་དཔྱད་འཇོག་གི་རྒྱུ་མ་ནི་
སྤྱན་དཀྱུས་ཡངས་པའི་ཀློག་པོ་རྣམས་ཀྱི་ལག་ཏུ་ཡོད་པས་དེབ་ཆུང་འདིའི་བཟང་
ངན་གྱི་ལྕི་ཡང་དེ་ཁྱེད་ཚོས་གཞལ་རོགས་གནང་།
– 304 -



མཇུག་བྱང་།
སྤྱི་ལོ2006ལོའི་སྟོན་ཀ་ནས་བཟུང《 བླ་དཔེ་ཚོགས》ཀྱི་ཇུས་འགོད་དང་པར་
སྐྲུན་ཕྱོགས་ལ་འབད་པ་བརྒྱ་ཕྲག་བྱས་ཤིང་། སྔ་ཕྱིར་ལམ་གྱི་འགག་འཕྲང་གང་
མང་བརྒྱུད་མཐར་ད་ལྟ་གཞི་ནས《བླ་དཔེ་ཚོགས》ཀྱི་དེབ་ཚོམ་དང་པོ་དེ་ལམ་ལྷོངས་
བྱུང་། འདི་ནི་ངེད་དཔེ་སྐྲུན་ཁང་ལ་མཚོན་ནའང་འདྲ། དེབ་དེ་དག་གི་རྩོམ་པོ་
དག་ལ་མཚོན་ནའང་འདྲ། བསམ་བློ་གསར་པའི་རྒྱུགས་ཕྱེ་འཚོལ་བའི་ཀློག་པོ་དག་
ལ་ མཚོན་ནའང་འདྲ། ཚང་ མ་ རབ་ ཏུ་ སྤྲོ་ འོས་ པའི་ ལས་ དོན་ ཞིག་ ཅི་ ལ་ མིན།
འདིར་ཆེད་དུ་གསལ་བཤད་བྱེད་རྒྱུ་ཞིག་ལ་དཔེ་ཚོགས་འདིའི་ཁྲོད་ཀྱི་ཕྱི་གླིང་གི་མི་
མིང་ཕལ་ཆེ་བ་དབྱིན་སྐད་སྒྲ་བསྒྱུར་པ་ཡིན་ཞིང་། འཇར་པན་པ་རྣམས་འཇར་
པན་སྐད་ཀྱི་སྒྲ་བསྒྱུར་པ་དང་། རྒྱ་མིང་རྣམས《རྒྱ་བོད་ཤན་སྦྱར་ཚིག་མཛོད》ཀྱི
《 རྒྱ་བོད་སྒྲ་སྒྱུར་ཤན་སྦྱར་གྱི་རེའུ་མིག》ལྟར་སྒྲ་བསྒྱུར་པ་ཡིན། དེ་སྔོན《བདག་
དཔེ་ཚོགས》སུ་ཡོད་པའི་མི་མིང་རྣམས་དེ་ལ་བསྟུན་ཡོད།
མཇུག་ཏུ་ཞུ་འདོད་པ་ནི་དྲང་གཏམ་བརྗོད་ཅིང་ཚེར་མའི་ལམ་དུ་ཧུར་བརྩོན་
གྱིས་འཇུག་འདོད་ཀྱི་སྤོབས་པ་ཅན་དང་རྣམ་དཔྱོད་ ཅན་ཡོད་ན། 《 བླ་དཔེ་
ཚོགས》ནི“ མཁས་བརྒྱ་འགྲན་གླེང་དང་མེ་ཏོག་མཉམ་བཞད”ཀྱི་ལྡུམ་ར་ཆེན་པོ་ཞིག་
ཡིན་པས། འདི་ལ་དེབ་ཚོམ་དང་པོའི་འཕྲོར་ད་དུང་དེབ་ཚོམ་གཉིས་ པ་ དང༌།
དེབ་ཚོམ་གསུམ་པ་ སོགས་ཀྱི་དཔེ་སྐྲུན་འཆར་གཞི་ཡོད་པའང་ཀུན་གྱིས་ཐུགས་་་་
– 305 -



ཚེར་མའི་ལམ་གྱི་ང་རོ།
འཇགས་འཚལ། །
གཞན་ཡང་ལྷག་བསམ་དང་གཏོང་ཕོད་གཉིས་ཀྱིས་ཕྱུག་པའི་ཆབ་མདོའི་ཚོང་
པ་སྐུ་ཞབས་བ་མོང་ཉི་སྡིད་ལགས་ཀྱིས་དཔེ་ཚོགས་འདིའི་དེབ་ཚོམ་དང་པོའི་པར་
སྐྲུན་འགྲོ་གྲོན་ཐད་ལ་མཐུན་རྐྱེན་གང་ལེགས་སྦྱར་བར། ཁོ་བོས་འདི་ག་དཔེ་སྐྲུན་
ཁང་དང་རྩོམ་པོ་དག་གི་ཚབ་བྱས་ཏེ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན་ནོ། །
ཞེས་དེབ་འདིའི་རྩོམ་པོ་མེ་ལྕེ་ཡིས་སྤྱི་ལོ2007ལོའི་ཟླ12པའི་ཚེས26ཉིན་ལན་གྲུའི་གཞུང་
ཁང་གྲུ་བཞིར་སྦྱར་བའོ། །
306 -



བླ་དཔེ་ཚོགས།
ཚེར་མའི་ལམ་གྱི་ང་རོ།
རྩོམ་པ་པོ། མེ་ལྕེ།
དཔེ་ཚོགས་ཇུས་འགོད་པ། མེ་ལྕེ།
རྩོམ་སྒྲིག་འགན་འཁུར་པ། རྟ་མགྲིན་འཚོ། ཡེ་ཤེས་མཚོ་མོ།
མདུན་ཤོག་མཛེས་རིས་པ། ཚེ་རིང་དབང་མོ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས880Xཧོ་སྨིས1230 1/32
དཔར་ཤོག 9. 75
ཡིག་གྲུངས། ཁྲི20
པར་ཐེངས། 2008ལོའི་ཟླ3པར་པར་གཞི་དང་པོ་བསྒྲིགས། །
དཔར་ཐེངས། 2008ལོའི་ཟླ3པར་དཔར་ཐེངས་དང་པོ་དཔར།
དཔར་གྲངས། 1༤2 ooo
དཔེ་རྟགས། ISBN 978 -7 - 5421 - 1295 -8
རིན་གོང་། སྒོར20. 00
པར་དབང་འདི་གར་ཡོད་པས་པར་བཤུས་བརྐྱབ་ན་ཟིམས་ཆད་ཕོག
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
